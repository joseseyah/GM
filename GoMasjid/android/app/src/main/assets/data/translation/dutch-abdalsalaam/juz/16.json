{
  "meta": {
    "id": 235,
    "name": "Malak Faris Abdalsalaam",
    "translator_name": "Malak Faris Abdalsalaam",
    "slug": "dutch-abdalsalaam",
    "language_name": "dutch"
  },
  "verses": [
    "(Khidr) zei: “Heb ik je niet verteld dat je geen geduld met mij zou hebben?”",
    "(Mozes) zei: “Als ik je hierna over iets vraag, houdt mij dan niet in jouw gezelschap, je hebt al een verontschuldiging van mij gekregen.”",
    "Toen gingen zij beiden verder tot zij bij de inwoners van een stad kwamen. Zij vroegen hen om eten, maar zij weigerden hen gastvrijheid te verlenen. Toen vonden zij een muur die bijna omviel en hij (Khidr) repareerde hem. (Mozes) zei: “Als jij gewild had, waarlijk je had daar loon voor kunnen vragen!”",
    "(Khidr) zei: “Dit is het moment tussen mij en jou om afscheid te nemen en het moment waarop ik je de uitleg van (die) zaken geef waarmee jij niet in staat was geduld te hebben.",
    "Wat het schip betreft: die behoorde aan arme mensen die op zee hun brood verdienden. Ik wilde haar onbruikbaar maken, want hun koning komt alle schepen met geweld in beslag nemen.",
    "Wat de (vermoorde) jongen betreft, zijn ouders waren gelovigen en wij waren bang dat hij (op latere leeftijd door zijn onwetendheid) hen (vanwege hun kinderliefde) zou overhalen tot opstandigheid en ongeloof.",
    "Onze bedoeling (voor zijn moord) was dat hun Heer hem zou vervangen door een betere zoon, die rechtvaardiger en godvrezender is, en (daarmee) onder Onze genade valt (ten gunste van zijn ouders).",
    "Wat de muur betreft: deze behoorde toe aan de twee weesjongens (Asram & Sariem woonachtig) in de stad. Onder (deze muur) bevond zich een (verborgen)\" schat (bestaande uit goud, zilver én een boek met nuttige kennis) die hen (rechtmatig) toebehoorde; en (vanwege het feit dat) hun vader een rechtschapen man was (zorgde Allah niet alleen voor de bescherming van de kinderen maar ook voor het geheim van de schat want) het was de bedoeling van jouw Heer dat zij zouden opgroeien tot ze de volwassenheid hadden bereikt (om dan vervolgens) de schat op te graven als een genade van jullie Heer. Ik deed het niet op eigen gezag. Dit is de uitleg over hetgeen waarvoor jij geen geduld kon opbrengen.”",
    "En zij zullen jou (O Mohammed) vragen over Dhoel-Qarnain. Zeg: “Ik zal jullie iets van zijn geschiedenis vertellen.”",
    "Waarlijk. Wij versterkten zijn positie op aarde en Wij gaven hem voor alle zaken mogelijkheden.",
    "Daarop volgde hij een weg.",
    "Totdat, toen hij de plaats bereikte waar de zon ondergaat, hij ontdekte, dat zij ondergaat in een bron van zwart modderig water. En in de nabijheid vond hij een volk. Wij zeiden: “O Dhoel- Qarnain! Of je bestraft hen of je behandelt hen vriendelijk.”",
    "Hij zei: “Wat betreft degene die zondigt, wij zullen hem straffen en dan zal hij tot zijn Heer teruggebracht worden; Die hem met een vreselijke bestraffing zal straffen.",
    "Maar wat betreft degene die gelooft en goede werken verricht, die zal de beste beloning hebben en wij zullen hem op Ons bevel alle gemakken verschaffen.",
    "Vervolgens ging hij een andere weg.",
    "Totdat, toen hij de plaats van zonsopgang bereikte, hij haar over een volk vond zag opgaan aan wie Wij geen bedekking hadden doen toekomen.",
    "Zo was het (en hij liet hen met rust). En Wij wisten alles over hem (Dhoel Qarmain).",
    "Vervolgens ging hij een andere weg.",
    "Totdat hij, \"toen tussen twee bergen kwam, in de buurt daarvan een volk ontdekte dat nauwelijks een woord verstond.",
    "Zij zeiden: “O Dhoel-Qarnain! Waarlijk! Gog en Magog veroorzaken grote ellende in dit land. Zullen wij jou dan een schatting betalen zodat jij een afscheiding tussen ons beiden kan oprichten?”",
    "Hij zei: “Dat wat mijn Heer voor mij heeft ingesteld is beter. Help mij dus met de kracht dan zal ik tussen jullie een sterke muur oprichten.",
    "Geef mij stukken ijzer.” Toen hij het gat tussen de twee bergen opgevuld had, zei hij: “Blaas.” Totdat, toen het zo (rood als) vuur werd, hij zei: “breng mij gesmolten koper om erover heen te gieten.”",
    "Dus werden zij machteloos om daarover te klimmen of er doorheen te graven.",
    "(Dhoel- Qarnain) zei: “Dit is een gunst van mijn Heer, maar wanneer de belofte van mijn Heer komt, zal Hij het met de grond vereffenen. En de belofte van mijn Heer is Waarheid.”",
    "En op die Dag, laten Wij sommigen van hun tegen anderen opstaan en de Trompet zal geblazen worden en Wij zullen hen allen verzamelen.",
    "En op die Dag zullen Wij de Hel duidelijk zichtbaar aan de ongelovigen presenteren.",
    "(Voor) degenen wiens ogen versluierd waren voor het gedenken van Mij en die zelfs niet konden horen.",
    "Denken dan degenen die ongelovig zijn, dat zij Mijn dienaren als beschermers naast Mij kunnen nemen? Waarlijk, Wij hebben de Hel als een verblijf voor de ongelovigen voorbereid.",
    "(O Mohammed), zeg: “Zullen wij jullie inlichten over de grootste verliezers met betrekking tot de daden?”",
    "Dat zijn degenen van wie de daden tijdens het wereldse leven werden tenietgedaan, terwijl zij dachten dat hun daden beloningen zouden opleveren.",
    "Dat zijn degenen die de Tekenen van hun Heer en de ontmoeting met Hem ontkennen. Dus hun werken zijn vruchteloos en op de Dag der Opstanding zullen Wij hun daden geen gewicht toekennen.",
    "Dat zal hun vergelding zijn, de Hel: omdat zij ongelovig waren en de spot dreven met Mijn Tekenen en Mijn Boodschappers.",
    "Waarlijk! Degenen die geloven en goede daden verrichten zullen de Tuinen van het Paradijs als hun verblijf krijgen.",
    "Daarin zullen zij voor altijd verblijven. Zij zullen geen verandering in wensen.",
    "Zeg: “Als de zee inkt was (waarmee je) de woorden van mijn Heer (kan opschrijven) dan zou de zee eerder uitgeput raken dan de woorden van mijn Heer, zelfs al voegden Wij een daaraan gelijke hoeveelheid toe.”",
    "Zeg: “Ik ben slechts een mens zoals jullie. Het is aan mij geopenbaard dat jullie god één God is. Dus iedereen die op de ontmoeting met zijn Heer hoopt, laat hem goede werken verrichten en geen deelgenoten in de aanbidding van zijn Heer toekennen.”",
    "Kāf, Ha, Ya, ‘Ain, Shād.",
    "(Dit is) een vermelding van genade van jouw Heer aan Zijn dienaar Zacharias.",
    "(Gedenk) toen hij zachtjes zijn smeekbeden tot zijn Heer richtte.",
    "(Zacharias) zei: “Mijn Heer! (Door ouderdom) zijn mijn botten zwak (en broos) geworden en (bewijs hiervoor is) het grijs haar dat zich over mijn hoofd heeft uitgespreid. En nooit ben ik ongezegend geweest in mijn aanroepingen tot U, o mijn Heer!",
    "En Waarlijk! Ik vrees voor het nageslacht na mij want mijn vrouw is onvruchtbaar. Dus geef mij van Uw Zijde een erfgenaam.",
    "Die van mij zal erven en (ook) van het nageslacht van Yacoeb. En maak hem, mijn Heer, iemand waar U tevreden mee bent.",
    "(Allah zei:) “O Zacharias! Waarlijk, Wij geven jou het goede nieuws van een zoon, zijn naam zal Yahya zijn. Wij gaven niemand eerder deze naam.”",
    "Hij (Zacharias) zei: “Mijn Heer! Hoe kan ik een zoon krijgen als mijn vrouw onvruchtbaar is en ik al een bijzonder hoge leeftijd heb behaald?”",
    "Hij zei: “Zo zal het zijn. Jouw Heer zegt: “Het is gemakkelijk voor Mij. Zeker, Ik heb jou eerder geschapen, toen je niets was!”",
    "(Zacharias) zei: “Mijn Heer! Geef mij een Teken.” Hij zei: “Jouw Teken is dat je gedurende drie nachten niet tegen de mensheid zult spreken, hoewel jij geen lichamelijk gebrek hebt.”",
    "Toen kwam hij van zijn gebedsruimte naar buiten, en gebaarde zijn volk door middel van tekens Allah in de ochtend en de namiddag te verheerlijken.",
    "(Allah zei) “O Yahya! Houd je (stevig) aan het Boek vast.” En Wij gaven hem Wijsheid toen hij nog een kind was,",
    "En (Wij maakten hem) geliefd bij de mensen als een gunst van Ons, en hij was zuiver van zonden en rechtgeleid.",
    "En hij was plichtsgetrouw naar zijn ouders toe en hij was noch arrogant noch ongehoorzaam.",
    "En vrede zij met hem op de dag dat hij geboren werd, en de dag dat hij sterft en de dag dat hij weer tot leven wordt opgeroepen.",
    "En noem in het Boek (het verhaal van) Maryam, toen zij zich in afzondering van haar familie terugtrok op een plaats die naar het oosten gericht was.",
    "Zij plaatste een scherm om zichzelf van hen af te zonderen. Toen stuurden Wij haar Onze Engel Jibriel en hij verscheen voor haar in de vorm van een volmaakte man.",
    "Zij zei: “Waarlijk! Ik zoek mijn toevlucht bij de Barmhartige (Allah) tegen jou, als je Allah inderdaad vreest.”",
    "(De Engel) zei: “Ik ben slechts een Boodschapper van jouw Heer (om) jou een reine jongen te schenken.”",
    "Zij zei: “Hoe kan ik een zoon krijgen terwijl geen man mij heeft aangeraakt, ik ben geen onzedelijke vrouw!”",
    "Hij zei: “Zo (zal het zijn), jouw Heer zei: “Dat is gemakkelijk voor Mij: “En (Wij scheppen hem) opdat Wij hem tot een Teken voor de mensheid maken en als een Genade van Ons. En het is een zaak die (reeds) besloten is.",
    "En zo droeg zij hem en zij trok zich met hem terug naar een verre plaats.",
    "En de pijnen van de baring dreven haar naar de stam van een palmboom. Zij zei: “Ik wou dat ik hiervoor reeds gestorven en totaal vergeten was!”",
    "Toen riep hij (Jibriel) haar van beneden de palmboom: “Treur niet! Jouw Heer heeft een beekje beneden jou verschaft.",
    "En schud de stam van de palmboom naar je toe, het zal verse rijpe dadels op jouw laten vallen.",
    "Eet en drink en verkoel je ogen. Maar als je iemand van de mensen ziet zeg dan: “Waarlijk! Ik heb de Barmhartige beloofd te vasten, ik zal dus deze dag tegen geen enkel mens spreken.”",
    "Toen bracht zij hem (de baby) naar haar volk, hem (Isa) dragend. Zij zeiden: “O Maryam! Voorwaar, jij hebt iets vreemds gedaan.",
    "O zuster van Haaron! Jouw vader was geen onzedelijke man en jouw moeder was geen onzedelijke vrouw.”",
    "Toen wees zij naar hem. Zij zeiden: “Hoe kunnen wij met iemand praten die nog een kind in de wieg is?”",
    "Hij (Isa) zei: “Waarlijk! Ik ben een dienaar van Allah. Hij heeft mij het Boek gegeven en mij tot Profeet gemaakt.",
    "En Hij heeft \"mij gezegend waar ik ook ben, en heeft mij het gebed en de Zakat opgelegd, zolang ik leef.",
    "En om plichtsgetrouw te zijn voor mijn moeder. En heeft mij niet als een arrogante, ongehoorzame gemaakt.",
    "En vrede zij met mij op de dag dat ik geboren werd en de dag dat ik sterf en de dag dat ik weer tot leven word opgewekt!”",
    "Dat is Isa, de zoon van Maryam, het Woord van Waarheid waaraan zij twijfelen.",
    "Het past Allah niet om een zoon te hebben. Verheerlijkt en verheven is Hij (boven alles was zij met Hem verenigen). Wanneer Hij tot iets besluit, dan zegt Hij er slechts tegen: “Wees” en het is.",
    "(Isa zei): “En waarlijk, Allah is mijn Heer en jullie Heer. Aanbidt Hem dus (alleen). Dat is het rechte Pad.",
    "Toen verschilden de sekten van mening, dus wee de ongelovigen bij hun aanwezigheid op de Grote Dag.",
    "Hoe duidelijk zullen zij zien en horen, de Dag wanneer zij voor Ons zullen verschijnen! Maar de onrechtvaardigen verkeren op die Dag in duidelijke dwaling.",
    "En waarschuw hen voor de Dag van droefheid en spijt, als over hun zaak besloten wordt, zij zijn (nu) achteloos en zij geloven niet.",
    "Waarlijk! Wij erven de aarde en alles wat zich daar op bevindt. En tot Ons zullen zij allen terugkeren.",
    "En vertel (O Mohammed) in het Boek over Ibrahim. Waarlijk! Hij was een man van de waarheid, een Profeet.",
    "Toen hij tegen zijn vader zei: “O mijn vader! Waarom aanbidt jij datgene wat niet hoort of ziet, noch waar jij iets van krijgt?",
    "O mijn vader! Waarlijk! Er is tot mij kennis gekomen die niet tot jou is gekomen. Volg mij dus. Ik zal je op het Rechte Pad leiden.",
    "O mijn vader! Aanbidt Sheitan niet. Waarlijk! Sheitan is opstandig tegen de Barmhartige.",
    "O mijn vader! Waarlijk! Ik vrees dat een bestraffing van de Barmhartige jou zal treffen, zodat jij een metgezel van Sheitan wordt.\"\"",
    "Hij zei: “Verwerp jij mijn goden, O Ibrahim? Als jij hier niet mee ophoudt zal ik je zeker stenigen. Ga bij mij weg voor een lange tijd.”",
    "Ibrahim zei: “Vrede zij met jou! Ik zal vergiffenis voor jou vragen bij mijn Heer. Waarlijk! Hij is voor mij altijd Genadig.",
    "En ik zal mij van jou afkeren en van diegenen die jij naast Allah aanroept. En ik zal mijn Heer aanroepen; en ik hoop dat ik niet ongezegend zal zijn in mijn aanroepingen tot mijn Heer.”",
    "En toen hij zich van hen en van diegenen die zij naast Allah aanbaden afkeerde, schonken Wij hem Isaac en Yacoeb en ieder van hen maakten Wij tot profeet.",
    "En Wij gaven hen uit Onze genade en gaven hen een verheven en goede naam.",
    "En vertel in het Boek (O Mohammed) over Mozes. Waarlijk! Hij was een uitverkorene en hij was een Boodschapper (en) een Profeet.",
    "En Wij riepen hem van de rechterkant van de berg, en lieten hem in Onze nabijheid komen voor een gesprek.",
    "En Wij gaven hem door Onze Genade zijn broeder Haaron, (ook) een Profeet.",
    "En noem in het Boek Ismael. Waarlijk! Hij was waarachtig aan wat hij beloofd had, en hij was een Boodschapper (en) een Profeet.",
    "Hij legde aan zijn familie en zijn volk de Salat op en de Zakat en zijn Heer was blij met hem.",
    "En noem in het Boek Idris. Waarlijk! Hij was een man van de waarheid, (en) een Profeet.",
    "En Wij verhieven hem naar een hoge positie.",
    "Dat waren degenen van de Profeten van het nageslacht van Adam aan wie Allah Zijn Gunsten heeft gegeven, en degenen die Wij (in het schip) gedragen hebben met Noah en van het nageslacht van Ibrahim en Israël en degenen die\" Wij geleid en uitverkoren hebben. Als de verzen van de Barmhartige (Allah) voor hen gereciteerd werden, vielen zij neer in knielhouding en huilden.",
    "Maar na hen volgden andere generaties, die de gebeden opgaven en hun lusten volgden. Dus worden zij in de Hel gegooid.",
    "Behalve degene die spijt betuigt en gelooft en goede werken verricht. Zij zijn het die het Paradijs zullen binnentreden en zij zullen niet in het minst benadeeld worden.",
    "(Zij zullen) de Eeuwige Tuinen binnentreden die de Barmhartige aan Zijn dienaren in het onwaarneembare heeft beloofd. Waarlijk! Zijn belofte vindt zeker plaats.",
    "Zij zullen daarin geen onzinnige gesprekken horen maar slechts de vredesgroet. En zij zullen daar hun levensonderhoud hebben, in de ochtend en de middag.",
    "Dat is het Paradijs dat Wij als erfenis geven aan dienaren van Ons die godsvrezend zijn en Allah uit het diepste van hun hart liefhebben.",
    "En wij (Engelen) dalen slechts op bevel van jouw Heer neer. Aan Hem behoort wat voor ons is en wat achter ons is en wat ertussen is, en jouw Heer is nooit vergeetachtig.",
    "(Hij is de) Heer van de hemelen en de aarde en wat daar tussen is, aanbid Hem daarom en wees standvastig en geduldig in Zijn aanbidding. Ken jij iemand die gelijk aan Hem is?",
    "En de mens zegt: “Als ik dood ben, zal ik dan weer tot leven geroepen worden?”",
    "Weet de mens niet meer dat Wij hem hiervoor geschapen hebben, toen hij niets was?",
    "Dus bij jouw Heer, zeker, Wij zullen hen verzamelen en (ook) de duivels (met hen). Vervolgens zullen Wij hen op hun knieën de Hel rondleiden.",
    "Dan zullen Wij uit iedere sekte degenen slepen die het ergst waren in hun brutale opstandigheid tegen de Barmhartige.",
    "Dan, weten Wij het best wie onder \"hen het meest verdienen om daarin te branden.",
    "En er is niemand onder jullie of hij treedt daar binnen; dit is een besluit van jullie Heer dat vervuld moet worden.",
    "Dan zullen Wij degenen redden die Allah vrezen en Hem plichtsgetrouw waren. En Wij zullen de onrechtvaardigen daarin op hun knieën achterlaten.",
    "En als Onze duidelijke Verzen voor hun gereciteerd worden, zeggen degenen die niet geloven tegen degenen die geloven: “Welke van de twee groepen is op een betere plaats en in een beter gezelschap?”",
    "En hoeveel generaties hebben Wij niet vóór hen vernietigd, die beter waren met betrekking tot welvaart, goederen en uiterlijke verschijning?",
    "Zeg (O Mohammed): “Wie in dwaling verkeert: de Barmhartige laat voor hem de termijn verlengen, tot wanneer zij zien wat hen beloofd is, όf de bestraffing όf het Uur; dan zullen zij weten wie de slechtste positie heeft, en wie de zwakkere in kracht zijn.",
    "En Allah vermeerdert de Leiding voor degenen die leiding volgen; en de blijvende goede daden zijn beter in het Aangezicht van jullie Heer wat betreft beloning en beter wat betreft de terugkeer.",
    "Heb jij degene gezien die niet in Onze Tekenen gelooft, en die zegt: “Aan mij zullen zeker bezit en kinderen gegeven worden?”",
    "Kent hij het onzichtbare of heeft hij een verbond afgesloten met de Barmhartige?",
    "Nee! Wij zullen noteren wat hij zegt en dan zullen Wij zijn bestraffing vermeerderen.",
    "En Wij zullen van hem alles waarover hij spreekt erven en hij zal alleen tot Ons komen.",
    "En zij hebben goden naast Allah goden genomen, opdat zij hen eer, macht en glorie moge geven.",
    "Nee, maar zij zullen hun aanbidding ontkennen en hun tegenstanders worden.",
    "Zien jullie dan niet dat Wij de duivels gezag hebben gegeven over de ongelovigen om hen te misleiden en aan te moedigen bij het begaan van zondes? (Zien jullie dan niet in dat Wij de duivels naar de ongelovigen hebben gestuurd (met als doel) hen op te ruien om van kwaad tot erger te gaan.)",
    "Haast je dus niet tegen hen; Wij stellen voor hen nauwkeurig een tijd vast.",
    "De Dag waarop Wij de godvrezenden voor de Barmhartige verzamelen als afgevaardigden.",
    "En Wij zullen de misdadigers als een dorstige kudde naar de Hel drijven.",
    "Niemand zal de macht voor bemiddeling hebben behalve degene die toestemming daarvoor van de Weldadige heeft gekregen.",
    "En (de Joden en de Christenen) zeggen: “De Barmhartige heeft zich een zoon toegekend.”",
    "Voorwaar, jullie beweren iets vreselijks.",
    "Waardoor de hemelen bijna scheuren, en de aarde bijna splijt en de bergen bijna in stukken vallen.",
    "Doordat zij een zoon aan de Barmhartige toeschrijven.",
    "Maar het is niet passend voor de Barmhartige dat Hij zich een zoon zou toekennen.",
    "Er is niemand in de hemelen of op aarde die niet als dienaar zal tot de Barmhartige zal komen.",
    "Waarlijk, Hij kent ieder van hen en heeft hen allen precies geteld.",
    "En ieder van hen zal op de Dag der Opstanding alleen tot Hem komen.",
    "Waarlijk, degenen die geloven en goede daden verrichten, de Weldadige zal hen liefde geven.",
    "Dus hebben Wij dit gemakkelijk in jouw taal (O Mohammed) gemaakt, opdat je goed nieuws aan de godvrezenden kunt geven en de twistende mensen er mee waarschuwt.",
    "En hoeveel generaties vόόr hen hebben Wij niet vernietigd? Kun jij daar nog iemand van vinden of zelfs een fluistering van hen horen?",
    "Thā, Hā.",
    "(O Mohammed), Wij hebben de Koran in geen geval naar jou neergezonden om jou problemen te bezorgen.",
    "Maar slechts als een Overdenking voor degenen die (Allah) vrezen.",
    "Een openbaring van Hem Die de aarde en de hoge hemelen heeft geschapen.",
    "De Weldadige, Die op de Troon zetelt.",
    "Aan Hem behoort alles wat in de hemelen en op aarde is en alles daartussen, en alles wat onder de grond is.",
    "O jij met luide stem spreekt of niet: Hij kent het geheim en het meest verborgene.",
    "Allah! Geen heeft het recht om aanbeden te worden behalve Hij! Hem behoren de Schone Namen toe.",
    "En is het verhaal van Mozes tot jou gekomen?",
    "Toen hij een vuur zag zei hij tegen zijn familie: “Wacht! Waarlijk, ik heb een vuur gezien, misschien kan ik jullie daar wat brandende takken van brengen of zal ik bij het vuur Leiding vinden.”",
    "En toen hij daar aankwam, werd hij bij zijn naam geroepen: “O Mozes!”",
    "Waarlijk! Ik ben jouw Heer! Doe je schoenen uit, je bent in het heilige dal ‘Toewa’.",
    "En Ik heb jou uitverkoren. Luister dus naar wat geopenbaard wordt.",
    "Waarlijk! Ik ben Allah, er is geen god dan Ik, aanbid Mij dus en verricht de gebeden om Mij te gedenken.",
    "Waarlijk, het Uur zal komen. Ik zal het onthullen zodat iedere ziel beloond zal worden voor wat zij nastreeft.",
    "Laat je er daarom niet van afhouden door degene die daarin niet gelooft en zijn eigen lusten volgt, zodat je niet ten onder gaat.",
    "En wat is dat in jouw rechterhand, O Mozes?”",
    "Hij zei: “Dit is mijn stok waarop ik leun en waarmee ik bladeren afsla voor mijn schapen en waar ik nog meer dingen mee doe.”",
    "Hij zei: “Gooi het neer, O Mozes!”",
    "Hij gooide het neer en zie! Het was een slang die zich snel voortbewoog.",
    "En Allah zei: “Grijp het en wees niet bang, Wij zullen het weer in zijn oude staat terugbrengen.”",
    "“En leg je hand onder je arm, zij zal wit worden zonder enige ziekte, als een ander Teken.”",
    "“Dat Wij jou enige van Onze grote Tekenen moge laten zien.”",
    "“Ga naar de Farao! Waarlijk, hij heeft overtreden.”",
    "(En Mozes smeekte): “O mijn Heer! Verruim mijn hart voor mij (zodat ik deze zware boodschap kan dragen).",
    "En maak mijn taak gemakkelijk voor mij.",
    "En maak de knoop van mijn tong los.",
    "Zodat zij mijn toespraak kunnen verstaan.",
    "En wijs voor mij een helper uit mijn familie aan.",
    "Haaron, mijn broer.",
    "Vermeerder mijn kracht met hem.",
    "En laat hem in mijn taak delen.",
    "Zodat wij U veel kunnen verheerlijken.",
    "En U veel kunnen gedenken.",
    "Waarlijk! U bent Alziend over ons.”",
    "Allah zei: “Jou verzoeken zullen verhoord worden, O Mozes!”",
    "“En voorwaar, Wij hebben jou op een ander moment (eerder) al een gunst gegeven.",
    "Toen Wij jouw moeder openbaarden.",
    "Zeggende: “Leg hem in een kistje en leg het in de rivier, dan zal de rivier het op een oever laten stranden en daar, zal een vijand van Mij en een vijand van hem, hem nemen.” En Ik voorzag je van Mijn liefde zodat je onder Mijn ogen opgevoed zou worden.",
    "Toen jouw zuster ging en (tegen de familie van de Farao) zei: “Zal ik u iemand laten zien die hem kan zogen?” Op die manier brachten Wij je bij je moeder terug, zodat zij haar ogen kon koelen en dat ze niet bedroefd zou zijn. Toen doodde jij een man, maar Wij redden jouw van een groot probleem en hebben je met een zware beproeving beproefd. Toen bleef jij een aantal jaren bij het volk van Midian. Toen kwam jij hier, zoals bepaald, O Mozes.",
    "En Ik heb jou voor Mijzelf gekozen.",
    "Ga samen met jouw broeder met Mijn Tekenen en veronachtzaamt niet Mij te gedenken.”",
    "Ga, jullie beiden naar de Farao, waarlijk, hij heeft overtreden.",
    "En spreek vriendelijk tot hem, misschien zal hij de vermaning aannemen of Allah vrezen.”",
    "Zij zeiden: “Onze Heer! Waarlijk! Wij vrezen dat hij zich zou haasten ons te bestraffen of dat hij zal overtreden.”",
    "Hij zei: “Vreest niet, Waarlijk! Ik ben met jullie beiden, Ik hoor en Ik zie.”",
    "Ga dus samen naar hem toe en zeg: “Waarlijk, wij zijn de Boodschappers van uw Heer, laat dus de Kinderen van Israël met ons meegaan, en martel hen niet, voorwaar, wij zijn gekomen met een Teken van uw Heer! En vrede is met degene die Leiding volgt.”",
    "Waarlijk, er is ons geopenbaard dat de bestraffing zal komen voor degene die ontkent en zich afkeert.",
    "Farao zei: “Wie is jullie Heer O Mozes?”",
    "(Mozes) zei: “Onze Heer is Degene Die alles zijn vorm en aard geeft, en het dan goed leidt.”",
    "(Farao) zei: “Hoe staat het dan met de vroegere generaties?”",
    "(Mozes) zei: “De kennis over hen is bij mijn Heer in een Boek. Mijn Heer maakt geen fouten en vergeet niets.”",
    "Hij is Degene Die de aarde voor jullie heeft geschapen als een wieg en wegen voor jullie daarop aangelegd heeft en water neer laten komen uit de hemel. En Wij hebben daarmee verschillende soorten plantengroei voortgebracht.",
    "Eet en weidt jullie vee (daarop); waarlijk, hierin zijn bewijzen en Tekenen voor mensen van verstand.",
    "Uit haar hebben Wij jullie geschapen en daarin zullen Wij jullie doen terugkeren, en daaruit zullen Wij jullie opnieuw voortbrengen.",
    "En voorwaar Wij hebben hem al Onze Tekenen en bewijzen getoond, maar hij ontkende en verwierp.",
    "Hij zei: “Ben jij gekomen om ons met je toverkunsten uit ons land te verjagen, O Mozes?”",
    "Dan waarlijk, wij kunnen toverkunsten maken die daarop lijken; maak dus een afspraak voor een ontmoeting tussen ons waaraan wij en jullie ons aan zullen houden, op een plaats (voor beiden) gelijk.",
    "(Mozes) zei: “De aangewezen ontmoeting zal op de Feestdag zijn en laat de mensen verzamelen als de zon opkomt.”",
    "Toen ging Farao weg om zijn plannen te beramen en daarna kwam hij terug.",
    "Mozes zei tegen hen: “Wee over jullie. Verzin geen leugen over Allah want Hij zal jullie dan door een bestraffing volledig vernietigen. En zeker, degene die een leugen over Allah verzint is degene die verliest.”",
    "Zij redetwistten zij met elkaar wat zij moesten doen, en pleegden geheim overleg.",
    "Zij zeiden: “Waarlijk! Dit zijn zeker twee tovenaars, die jullie met behulp van hun toverkunst uit het land wensen te verdrijven en zij gaan jullie navolgenswaardige levenswijze doen verdwijnen.",
    "Stel daarom jullie plan op en kom dan in rijen. Iedereen die deze dag overleefd zal zeker slagen.”",
    "Zij zeiden: “O Mozes! Gooi jij eerst of zijn wij het die het eerst gooien?”",
    "(Mozes) zei: “Nee, gooien jullie (eerst)!” Ziedaar! Door hun ‘sihr’ leek het voor (Mozes) erop dat hun touwen en hun (tover)stokken snel bewogen.",
    "Moesa voelde een angst bij zichzelf opkomen.",
    "Wij zeiden: “Vrees\" niet! Zeker jij zult de overhand krijgen.",
    "Werp neer wat in je rechterhand is! Het zal wat zij gemaakt hebben verslinden. Wat zij hebben gemaakt is slechts een list van een tovenaar. En een tovenaar zal nooit slagen, hoe hij het ook doet.”",
    "Dus de tovenaars vielen in knielhouding neer. Zij zeiden: “Wij geloven in de Heer van Haaron en Mozes.”",
    "(Farao) zei: “Geloven jullie in hem voordat ik jullie daarvoor toestemming heb gegeven? Waarlijk! Hij is zeker jullie meester die jullie de toverkunst heeft geleerd. Ik zal zeker jullie handen en voeten aan tegengestelde kanten afhakken en ik zal jullie zeker kruisigen aan de stammen van palmbomen, en jullie zullen zeker weten wie van ons een strenge en langere bestraffing kan geven.”",
    "Zij zeiden: “Wij zullen jou nooit verkiezen boven wat van de duidelijke Tekenen tot ons is gekomen en Degene Die ons geschapen heeft. Besluit dus wat je wenst te besluiten want je kunt slechts over dit wereldse leven besluiten.",
    "Waarlijk! Wij geloven in onze Heer, opdat Hij onze zonden zal vergeven en de toverkunsten waartoe jij ons gedwongen hebt. En de beloning van Allah is beter en blijvender.”",
    "Waarlijk! Iedereen die als een zondaar naar zijn Heer komt, voor hem is zeker de Hel, daarin zal hij noch sterven noch leven.",
    "Maar iedereen die als een gelovige naar Hem komt en goede daden verricht; voor hen zijn de hoge rangen.",
    "Eeuwige Tuinen waaronder rivieren stromen, daar zullen zij voor altijd verblijven, dat is de beloning voor degenen die zichzelf reinigen.",
    "En voorwaar, Wij hebben Mozes geopenbaard, (zeggende): “Reis met Mijn dienaren in de nacht en sla (met je staf) een droog pad voor hen door de zee. Wees niet bang om bereikt te worden ingehaald, \"en wees niet angstig.”",
    "Toen achtervolgde Farao hen met zijn legers, maar het zeewater overspoelde hen allen.",
    "En Farao liet zijn mensen dwalen, en hij leidde hen niet.",
    "O Kinderen van Israël! Wij hebben jullie waarlijk van jullie vijand gered en hebben met jullie een Verbond afgesloten aan de rechterkant van de Berg en Wij deden Manna en kwartels voor jullie neerdalen.",
    "Eet van de goede, wettige zaken waarmee Wij jullie voorzien hebben en overdrijf niet zodat Mijn woede jullie niet treft. En wie door Mijn woede getroffen wordt zal waarlijk ten onder gaan.”",
    "En waarlijk, Ik vergeef beslist degene die berouw toonde (voor zijn ‘sjirk’) en geloofde (in Mijn éénheid) en goede daden verrichtte (zowel de verplichte als de vrijwillige) en vervolgens leiding volgde.",
    "“En wat heeft jou je van jouw volk laten weghaasten, O Mozes?”",
    "Hij zei: “Zij volgen mijn voetstappen en ik haastte mij naar U, O mijn Heer, dat U tevreden moge zijn.”",
    "(Allah) zei: “Waarlijk! Wij hebben jouw volk in jouw afwezigheid beproefd en As-Samiri heeft hen doen afdwalen.”",
    "Toen keerde Mozes boos en verdrietig terug tot zijn volk. Hij zei: “O mijn volk! Heeft jullie Heer niet een oprechte belofte afgelegd? Duurde het soms te lang voor jullie tot die belofte uitkwam? Of wensten jullie dat de wraak van jullie Heer over jullie zou neerdalen, omdat jullie de belofte met mij gebroken hebben?”",
    "Zij zeiden: “Wij hebben niet uit vrije wil onze belofte aan jou verbroken maar wij werden belast met ladingen sieraden van het volk. Toen hebben wij het (in het vuur) geworpen en dat was wat As-Samiri voorstelde.",
    "Toen nam hij voor hen het beeld van een kalf (uit het vuur) wat leek te loeien. Zij zeiden: “Dit is jullie\" god en de god van Mozes, maar (Mozes) is (zijn god) vergeten.”",
    "Konden zij dan niet zien dat het niet in staat was een woord terug te zeggen en dat het geen macht had om hen te kwetsen of hen iets goeds te brengen?",
    "En Haaron had zeker al vooraf gezegd: “O mijn volk! Jullie worden hierin beproefd en waarlijk jullie Heer is (Allah) de Barmhartige volg mij dus en gehoorzaam mijn bevel.”",
    "Zij zeiden: “Wij zullen niet stoppen het te aanbidden tot Mozes naar ons terugkeert.”",
    "Mozes zei: “O Haaron! Wat heeft je weerhouden toen je zag dat zij afdwaalden?”",
    "Dat zij mij niet volgden? Was jij dan ongehoorzaam aan mijn bevel?”",
    "Hij zei: “O zoon van mijn moeder! Grijp mij niet bij mijn baard en ook niet bij mijn hoofd! Waarlijk, ik vreesde dat je zou zeggen: “Je hebt voor een scheiding tussen de Kinderen van Israël gezorgd, en jij hebt niet op mijn woord gewacht!”",
    "(Mozes) zei: “En wat scheelt jou, o Samiri?”",
    "(Samiri) zei: “Ik zag wat zij niet zagen, ik volgde de voetstappen van de Boodschapper naar mijn beste vermogen, doch dat heb ik thans opgegeven. Aldus heeft mijn ziel het voor mij vergemakkelijkt.”",
    "Mozes zei: “Ga dan maar weg! En waarlijk, jouw (bestraffing) in dit leven zal zijn dat je zult zeggen: “Raak mij niet aan; voorwaar, voor jou is er een afspraak (in het Hiernamaals), die nooit afgezegd kan worden. En kijk naar jouw god aan wie jij toegewijd bent. Wij zullen hem beslist verbranden en de resten in zee verspreiden.”",
    "Jouw god is slechts Allah, er geen god dan Hij. Hij bezit volledige kennis over alle zaken.",
    "Zo verhalen Wij jou van de geschiedenissen van wat eerder gebeurd is. En voorwaar, Wij hebben jou van Onze Zijde de Vermaning gegeven.",
    "Iedereen die zich hiervan \"afkeert: waarlijk, zij zullen een zware last dragen op de Dag der Opstanding.",
    "Daaronder zullen zij blijven en deze last zal voor hen op de Dag der Opstanding ondraaglijk worden.",
    "Op de Dag wanneer (er andermaal) op de hoorn zal worden geblazen, brengen Wij de (ongelovige) misdadigers bijeen en hun ogen zullen zonder licht zijn.",
    "Op fluisterende wijze spreken zij elkaar aan: “Jullie hebben niet langer dan tien (dagen) doorgebracht (op aarde).”",
    "Wij weten het beste wat zij zeggen, totdat de rechtvaardigste (hen weerlegt en) zal zeggen: “Jullie hebben daar niet langer dan één dag doorgebracht!”",
    "En zij vragen jou over de bergen, zeg: “Mijn Heer zal ze verpulveren.”",
    "Dan zal Hij het (de aarde) als een kale vlakte achterlaten.",
    "Waarop je geen lage en hoge (plaatsen) ziet”",
    "Op die Dag zal de mensheid uitsluitend Allah’s Oproeper volgen; er is geen (mogelijkheid) om aan hem te ontsnappen. En alle stemmen zullen zich vernederen voor de Barmhartige en jullie zullen niets anders horen dan zacht gefluister.",
    "Op die Dag zal er geen bemiddeling bestaan, behalve die (bemiddeling) voor hem, aan wie de Barmhartige toestemming geeft en wiens woorden Hem welgevallen.",
    "Hij weet wat vόόr hen is en wat achter hen is, en zij zullen nooit iets van Zijn kennis begrijpen.",
    "En (alle) gezichten zullen eerbiedig neerbuigen voor (Allah) de Eeuwiglevende, de Zelfstandige Die alles wat bestaat onderhoudt en beschermt. En hij die onrecht pleegde zal teleurgesteld worden.",
    "En degene die goede werken verrichtte en een gelovige was, hoeft geen angst hebben voor onrechtvaardigheid of voor verlies.",
    "Daarom hebben Wij het als een Koran in het Arabisch\" neergezonden en daarin nauwkeurig de waarschuwingen uitgelegd, zodat zij Allah zullen vrezen of dat het voor hen een les zal zijn.",
    "En Verheven is Allah, de Ware Koning. En haast je niet met de Koran (O Mohammed) voordat Zijn openbaring volledig aan jou voltooid is. En zeg: “O Heer! Vermeerder mij in kennis.”",
    "En voorwaar, Wij sloten een verbond met Adam (betreffende de ‘verboden boom’ voor hij ervan at), maar hij vergat het en Wij vonden bij hem geen vastberadenheid (en geduld in het naleven van Ons gebod).",
    "En (gedenk) toen Wij tegen de Engelen zeiden: “Kniel neer voor Adam.” Zij knielden (allen) neer behalve Iblies, hij weigerde.",
    "Toen zeiden Wij: “O Adam! Waarlijk, dit is een vijand voor jou en je vrouw. Laat hem daarom niet jullie beiden uit het Paradijs verjagen, zodat jullie aan de ellende overgeleverd zijn.”",
    "Waarlijk, daarin is voor jou geen honger en jij bent er niet naakt.",
    "Jij hebt er zeker geen dorst en jij wordt er niet blootgesteld aan hitte.”",
    "Daarop fluisterde Satan hem in (het oor): “O Adam! Zal ik je naar de ‘boom van het eeuwige leven’ leiden, en naar een koninkrijk dat nooit zal vergaan?”",
    "Toen aten zij beiden van de boom, zodat hun schaamte zichtbaar werd en zij begonnen zichzelf met de bladeren van het Paradijs te bedekken: en zo was Adam ongehoorzaam aan zijn Heer, en dwaalde hij.",
    "Daarna koos zijn Heer hem uit en Hij aanvaardde zijn berouw en gaf hem Leiding.",
    "(Allah) zei: “Daal af jullie samen, want jullie zullen elkander tot vijand zijn. Maar als er Leiding van Mij tot jullie komt: wie Mijn Leiding volgt zal niet dwalen noch zal hij aan gierigheid of ellende overgeleverd zijn.",
    "Maar iedereen die zich (in \"ongeloof) van Mijn Overdenking (de Koran) afkeert: waarlijk, er zal dan voor hem een benauwd leven zijn. En Wij zullen hen verzamelen op de Dag der Opstanding, in blinde toestand.",
    "Hij zal zeggen: “O mijn Heer! Waarom verzamelt U mij in blinde toestand, terwijl ik vroeger in staat was om te zien?”",
    "(Allah) zal zeggen: “Zo is het. Onze Tekenen kwamen tot jou, maar jij vergat ze en dus zul je op deze dag vergeten worden.”",
    "En zo vergelden Wij hen wie overschrijdt en niet in de Tekenen van zijn Heer gelooft. En de bestraffing van het Hiernamaals is veel strenger en blijvender.",
    "Is er voor hen dan geen Leiding in hoeveel generaties Wij vόόr hen vernietigd hebben, en over wiens (vernietigde) woningen zij rondwandelden? Waarlijk, daarin zijn beslist Tekenen voor mensen van begrip.",
    "En als er geen Woord van jouw Heer voorafgegaan was dan zou een vastgestelde termijn (hun bestraffing) beslist gekomen zijn.",
    "Wees daarom geduldig (O Mohammed) met wat zij zeggen, en verheerlijk en prijs jouw Heer vόόr de opkomst van de zon, en vόόr haar ondergang, en gedurende wat uren in de nacht en aan de uiteinden van de dag. Hopelijk ben jij tevreden.",
    "En staar niet met je ogen in verlangen naar zaken die Wij aan verschillende groepen voor vermaak hebben gegeven, (het is slechts) de schittering van het leven van deze wereld, dat Wij hen daarmee moge testen. Maar de voorziening van jullie Heer is beter en blijvender.",
    "En leg je familie het gebed op en wees volhardend daarin. Wij vragen van jou geen voorziening; Wij geven jou voorziening. En het goede einde is voor de godvrezenden.",
    "Zij (de ongelovigen)zeggen: “Waarom heeft hij ons geen Teken van zijn Heer gebracht?” Is er dan geen duidelijk Teken tot hem gekomen in de vroegere Geschriften?",
    "En als Wij hen niet voor zijn komst met een bestraffing vernietigd hadden, zouden zij beslist gezegd hebben: “Onze Heer! Als U ons slechts een Boodschapper had gestuurd, dan zouden wij zeker Uw Tekenen gevolgd hebben voordat wij vernederd en verworpen zouden zijn.”",
    "Zeg: “Iedereen wacht, wacht jij dus ook, en jij zult weten wie degenen zijn die op het rechte en juiste Pad gaan en wie degenen zijn die zichzelf laten Leiden.” ۞"
  ]
}