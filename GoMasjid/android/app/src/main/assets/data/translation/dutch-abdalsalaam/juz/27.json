{
  "meta": {
    "id": 235,
    "name": "Malak Faris Abdalsalaam",
    "translator_name": "Malak Faris Abdalsalaam",
    "slug": "dutch-abdalsalaam",
    "language_name": "dutch"
  },
  "verses": [
    "(Ibrahim zei): “Wat is jullie boodschap, O gezanten?”",
    "Zij zeiden: “Wij zijn tot een volk gestuurd dat misdadig is.",
    "Opdat wij stenen van klei op hen neerzenden.”",
    "Gekenmerkt door jouw Heer, voor de overtreders.”",
    "De gelovigen die daar waren lieten Wij (veilig) weggaan.",
    "Maar Wij vonden er slechts één huis van degenen die zich (aan Allah) overgegeven hadden. (het huis van Loeth)",
    "En Wij lieten daar een Teken achter voor degenen die een pijnlijke bestraffing vrezen.",
    "En ook bij Mozes. Toen Wij hem naar Farao stuurden met een duidelijk bewijs.",
    "Maar (Farao) keerde zich af tezamen met zijn legers, en zei: “(Hij is) een tovenaar of een dwaas.”",
    "Daarop grepen Wij hem en zijn leger, en gooiden hen in de zee. En hem (Farao) trof de blaam.",
    "En bij de ‘Ad, toen Wij naar hen een verwoestende wind zonden.",
    "Die niets spaarde op haar tocht, maar alles tot ruïnes maakte.",
    "En bij de Thamoed, toen hen verteld werd: “Vermaak jullie maar voor een tijdje!”",
    "Maar brutaal tartten zij het bevel van hun Heer, dus de bliksemslag overmeesterde hen terwijl zij toekeken.",
    "Toen waren zij niet in staat om op te staan, noch konden zij zichzelf helpen.",
    "En het volk van Noah daarvóór. Waarlijk, zij waren een volk dat verdorven was.",
    "Met grote macht hebben Wij de hemel gebouwd. Waarlijk, Wij zijn het, die hem hebben uitgebreid.",
    "En Wij hebben de aarde uitgespreid, en hoe uitmuntend hebben Wij dit gedaan.",
    "En alles hebben Wij in paren geschapen, opdat jullie (de gunst van Allah) kunnen overdenken.",
    "(Zeg, O Mohammed:) “Vlucht daarom naar Allah.Waarlijk, ik ben (door) Hem naar jullie (gezonden) als een duidelijke waarschuwer (voor Zijn bestraffing).",
    "En neem geen andere god (in aanbidding) naast Allah. Voorzeker, ik ben voor jullie en op Zijn gezag een duidelijke (en oprechte) waarschuwer.”",
    "Zo kwam er tot degenen vόόr hem geen Boodschapper of zij zeiden: “(Hij is) Een tovenaar of een dwaas!”",
    "Dragen zij dit aan elkaar over (van geslacht op geslacht)? Zij zijn zelfs een overtredend volk.",
    "Keer je dus af van hen, jou kan niets verweten worden.",
    "En vermaan: want waarlijk, de vermaning baat de gelovigen.",
    "En Ik (Allah) heb de Djinn en de mens slechts tot Mijn aanbidding geschapen. (datgene waartoe alle profeten hebben opgeroepen).",
    "Ik wens geen voorzieningen van hen en Ik wens niet dat zij Mij voeden.",
    "Waarlijk, Allah is de Voorziener, de Bezitter van sterke kracht.",
    "En waarlijk, de zonden van degenen die onrecht plegen, zijn gelijk aan de zonden van hun soortgenoten (in vroegere generaties). Laten zij daarom Mij niet vragen de (de bestraffing) te bespoedigen!",
    "Wee dan de ongelovigen op de Dag die hen beloofd is.",
    "Bij de berg (Sinaї).",
    "En bij het geschreven Boek.",
    "In perkament opgerold.",
    "En bij het huis dat veel bezocht wordt. (de Ka’bah)",
    "En bij het dak, hoog verheven. (de hemel)",
    "En bij de kolkende zee.",
    "Waarlijk, de bestraffing van jouw Heer zal zeker plaatsvinden.",
    "Er is niemand die dat kan tegenhouden.",
    "Op de Dag dat de hemel heftig beeft.",
    "En de bergen zich verplaatsen.",
    "Wee op die Dag degenen die ontkennen.",
    "Degenen die zich vermaken met ijdelheden.",
    "De Dag waarop zij met kracht naar de Hel worden geduwd.",
    "(En er zal gezegd worden:) “Dit is het Vuur dat jullie plachten te ontkennen.",
    "Is het toverij of zien jullie het niet?",
    "Brandt daarin, en of jullie nu geduldig of ongeduldig zijn, het maakt niet uit. Jullie worden slechts vergolden naar wat jullie gedaan hebben.”",
    "Waarlijk, de godvrezenden bevinden zich in Tuinen en in geneugten.",
    "Zich verheugend met datgene wat hun Heer hen gegeven heeft. En hun Heer heeft hen van de bestraffing van het laaiende vuur gered.",
    "(Er wordt gezegd:) “Eet en drinkt in vreugde vanwege wat jullie gedaan hebben.”",
    "Leunend op rustbanken, tegenover elkaar. En Wij zullen hen huwen met deugdzame vrouwen, met grote, mooie ogen.",
    "En degenen die geloven en wiens nageslacht hen in het geloof volgen: Wij zullen hen met hun nageslacht verenigen, en Wij zullen de beloning voor hun daden niet verminderen. Ieder mens staat borg voor wat hij verdiend heeft.",
    "En Wij zullen hen van fruit en vlees voorzien, zoals zij dat wensen.",
    "Er zal van hand tot hand een beker rondgaan, vrij van alle ijdele spraak en vrij van zonden.",
    "En er zullen bij hen mannelijke bedienden rondgaan, die lijken op goed bewaarde paarlen.",
    "En zij zullen zich vragend tot elkaar wenden.",
    "Zeggend: “Voorwaar, wij waren vroeger temidden van onze verwanten bevreesd (voor Allah).",
    "Maar Allah is genadig voor ons geweest en heeft ons van de bestraffing van het Vuur gered.",
    "Waarlijk, wij riepen Hem vroeger aan. Waarlijk, Hij is Vriendelijkste, de Genadevolle.”",
    "Herinner en preek daarom. Bij de gratie van Allah, jij (Mohammed) bent geen waarzegger noch een dwaas.",
    "Of zeggen zij: “Een dichter! Wij wachten af of het noodlot hem met ongeluk zal treffen.”",
    "Zeg (O Mohammed): “Wacht! Ik behoor met jullie onder de wachtenden!”",
    "Beveelt hun verstand hen dit, of zijn zij een opstandig volk?",
    "Of zeggen zij: “Hij heeft het verzonnen.” Nee, zij geloven niet!",
    "Laten zij dan een bericht brengen dat daaraan gelijk is als zij waarachtig zijn.",
    "Of zijn zij uit niets geschapen, of zijn zij zelf scheppers?",
    "Of hebben zij de hemelen en de aarde geschapen? Nee, maar zij hebben geen standvastig geloof.",
    "Of zijn met hen schatten van jullie Heer? Of hebben zij de heerschappij?",
    "Of hebben zij een ladder (die tot in de hemel reikt) waardoor zij kunnen afluisteren? Laat hun afluisteraars dan een duidelijk bewijs geven.",
    "Of heeft Hij slechts dochters en jullie hebben zonen?",
    "Of is het zo dat jij een beloning van hen vraagt zodat zij onder hoge schulden gebukt gaan.",
    "Of dat het onzichtbare met hen is, en dat zij het opschrijven?",
    "Of zijn zij iets van plan (tegen jou)? Maar degenen die ongelovig zijn, zijn zelf het onderwerp van een plan!",
    "Of hebben zij een andere god dan Allah? Verheerlijkt is Allah boven alles wat zij als deelgenoten toekennen.",
    "En als zij zouden zien dat er een stuk van de hemel neer zou vallen, dan zouden zij zeggen: “De wolken stapelen zich op!”",
    "Laat ze dus met rust, tot zij hun Dag ontmoeten, waarop zij zullen bezwijmen van schrik.",
    "De dag waarop hun list niet zal baten, noch zullen zij geholpen worden.",
    "En waarlijk, voor degenen die zondigen, is er daarnaast nog een bestraffing, maar de meesten van hen weten het niet.",
    "Wacht dus geduldig op het besluit van jouw Heer. Waarlijk, jij bent in Onze ogen en prijs de Glorie van jouw Heer wanneer jij staat.",
    "En verheerlijk Hem 's nachts en (ook) na het verbleken der sterren (in de vroege ochtend).",
    "Bij de ster wanneer zij valt.",
    "Jullie metgezel (de Profeet) dwaalt niet en hij is niet misleid.",
    "Noch spreekt hij uit eigen verlangen.",
    "Het is slechts de Openbaring die aan hem geopenbaard is.",
    "Hij is onderwezen door iemand (Jibril) die machtig in kracht is.",
    "Een bezitter van wijsheid, en hij (Jibril) verscheen (in zijn aardse vorm).",
    "Terwijl hij aan het hoogste gedeelte van de horizon stond.",
    "Daarna naderde hij en daalde neer.",
    "Zodat hij zich op een afstand van twee booglengten (van Mohammed) bevond, of zelfs dichterbij.",
    "En Hij (Allah) openbaarde aan Zijn dienaar hetgeen Hij wilde openbaren.",
    "Het hart van de Profeet loog niet over wat het zag.",
    "Zullen jullie (veelgodenaanbidders) dan met hem redetwisten over datgene wat hij zag?",
    "En voorwaar, hij (Mohammed) zag hem (Jibril) ook bij een tweede afdaling.",
    "In de buurt van de lotusboom waar niemand voorbij mag gaan.",
    "In de buurt daarvan is de Tuin van de Verblijfplaats.",
    "Toen het goddelijke licht de lotusboom overstraalde.",
    "Wendde zijn oog niet af noch ging het de grens te buiten.",
    "Voorwaar, hij zag de grote Tekenen van zijn Heer.",
    "Hebben jullie ‘Lat’ en ‘Oezza’ gezien?",
    "En een andere, de derde, Manat?",
    "Zijn de mannen voor jullie en voor Hem de vrouwen?",
    "Dat is zeker een oneerlijke verdeling!",
    "Het zijn alleen maar namen die jullie verzonnen hebben, jullie en jullie\" vaderen. Allah heeft daarover geen bewijs neergezonden. Zij volgen slechts vermoedens en wat de zielen begeren, terwijl er zeker Leiding van hun Heer tot hen gekomen is!",
    "Of zal de mens (alles) hebben wat hij wenst?",
    "Aan Allah behoort het laatste (het Hiernamaals) en het eerste (het wereldse leven).",
    "En er zijn vele Engelen in de hemel wier bemiddeling niets baat, behalve nadat Allah toestemming geeft voor wie Hij wil en voor wie Hem behaagt.",
    "Waarlijk, degenen die niet in het Hiernamaals geloven, geven de Engelen zeker vrouwelijke namen.",
    "Terwijl zij daarover geen kennis hebben. Zij volgen slechts hun vermoedens. En waarlijk, vermoedens baten niets tegen de Waarheid.",
    "Wend je daarom af (O Mohammed) van wie zich van Onze overdenking afkeert, en die niets dan het wereldse leven wenst.",
    "Dat is wat zij van kennis konden bemachtigen. Waarlijk, jullie Heer weet beter wie van Zijn Pad is afgedwaald en wie de Leiding heeft aanvaard.",
    "Aan Allah behoort alles wat in de hemelen en op aarde is, opdat Hij de zondaren zal vergelden voor wat zij gedaan hebben en opdat Hij degenen die het goede gedaan hebben, zal belonen met het beste.",
    "(Zij zijn) Degenen die grote zonden en zedeloosheid mijden, behalve de (onvermijdbare) kleine fouten. Waarlijk, jouw Heer is allesomvattend in de vergeving. Hij kent jullie beter: toen Hij jullie van aarde geschapen heeft, en toen jullie nog babies waren in de schoten van jullie moeder. Prijs jezelf daarom niet; Hij weet het beter wie (Allah) vreest.",
    "Heb jij degene gezien die zich afkeert?",
    "En die weinig gaf en vrekkig is?",
    "Is met hem de kennis van het onzichtbare zodat hij ziet?",
    "Of is hem niet verteld wat in de geschriften van Mozes staat?",
    "En (de \"geschriften) van Ibrahim die trouw was?",
    "Dat geen enkele drager de last van een ander zal dragen?",
    "En dat de mens slechts krijgt waarnaar hij gestreefd heeft?",
    "En dat hij (het resultaat van) zijn streven zal zien?",
    "Waarop hij beloond zal worden met een volledige beloning?",
    "En dat bij jullie Heer het einde is?",
    "En dat Hij het is Die doet lachen en doet huilen?",
    "En dat Hij het is Die doet sterven en Die doet leven?",
    "En dat Hij de paren heeft geschapen; de man en de vrouw?",
    "Uit een levenskiem wanneer deze uitgegoten wordt.",
    "En dat de volgende opwekking (tot leven) op Hem rust?",
    "En dat Hij het is Die rijkdom en voldoening geeft?",
    "En dat Hij de Heer van Sirius is?",
    "En dat Hij het is Die het vroegere volk van ‘Ad vernietigd heeft?",
    "En de Thamoed. Hij heeft geen van hen gespaard.",
    "En daarvoor het volk van Noah? Waarlijk, zij waren het meest onrechtvaardig en het meest buitensporig.",
    "En Hij vernietigde de omvergebrachte steden.",
    "Zodat hetgeen bedekken kon, hen bedekte.",
    "Over welke gunsten van jullie Heer twijfelen jullie?",
    "Hij (Mohammed) is een waarschuwer onder de voorafgaande waarschuwers.",
    "De Dag der Opstanding is nabij.",
    "Niemand behalve Allah die haar kan onthullen.",
    "Verwonderen jullie je dan over deze Koran?",
    "En jullie lachen, en huilen niet?",
    "Terwijl jullie (de Koran) veronachtzamen?",
    "Kniel dan neer voor Allah, en aanbidt (Hem)",
    "Het uur is nabij en de maan is gespleten.",
    "En als zij een Teken zien, keren zij zich af en zeggen: “Dit is voortdurende tovenarij.”",
    "Zij loochenen en volgen hun begeerten, terwijl alle zaken al zijn vastgesteld.",
    "En voorwaar er zijn berichten tot hen gekomen waarin een waarschuwing ligt.",
    "Perfecte wijsheid maar de waarschuwingen baten niet.",
    "Keer je daarom van hen af (O Profeet). De Dag (zal komen) dat de oproeper (hen) tot iets verschrikkelijks zal oproepen.",
    "Zij zullen met nederige blik uit (hun) graven tevoorschijn komen, alsof zij verspreide sprinkhanen zijn.",
    "Zich tot de oproeper haastend. De ongelovigen zullen zeggen: “Dit is een moeilijke dag.”",
    "Vόόr hen loochende het volk van Noah, zij verwierpen Onze dienaar en zeiden: “Een bezetene!” En hij werd verbannen.",
    "Toen riep hij zijn Heer aan: “Ik ben overmeesterd, help (mij) dus!”",
    "Dus openden Wij de poorten van de hemel met stromend water.",
    "En Wij lieten uit de aarde de bronnen stromen. Waarna de wateren elkaar ontmoetten in een voorbeschikte zaak.",
    "En Wij droegen hem op een (schip) gemaakt van spijkers en planken.",
    "Drijvend onder Onze blik, als beloning voor degene die werd verworpen.",
    "En voorwaar, Wij maakten dit tot een Teken, is er dan niemand die er lering uit trekt?",
    "En hoe (vreselijk) was Mijn bestraffing en Mijn waarschuwing?",
    "En voorzeker, Wij hebben de Koran gemakkelijk gemaakt ter vermaning, is er dan iemand die het zal onthouden?",
    "Het volk van ‘Ad loochende en hoe vreselijk was Mijn bestraffing en Mijn waarschuwing?",
    "Waarlijk, Wij stuurden een verwoestende wind over hen, op een kwade, onvergetelijke dag.",
    "Die mensen wegrukte alsof zij ontwortelde stammen van palmbomen waren.",
    "Hoe vreselijk was Mijn bestraffing en Mijn waarschuwing?",
    "En voorwaar, Wij hebben de Koran gemakkelijk gemaakt ter vermaning, is er dan iemand die het onthoudt?",
    "(Het volk van) Thamoed loochende (ook) de waarschuwingen.",
    "Want zij zeiden: “Zullen wij een man uit ons midden volgen? Waarlijk, dan zouden wij in dwaling en in een toestand van dwaasheid verkeren!",
    "Is de openbaring juist aan hém onder ons neergezonden, terwijl hij een schaamteloze leugenaar is?”",
    "Morgen zullen zij het te weten komen, wie de schaamteloze leugenaar is.",
    "Waarlijk, Wij sturen een kamelin als beproeving voor hen. Let daarom op hen en wees geduldig!",
    "En vertel hen dat het water tussen (de kameel en) hen verdeeld moet worden. Ieder een dronk, om de beurt.",
    "Maar zij riepen hun metgezel, die een zwaard nam en haar (de kameel) pezen doorsneed.",
    "Hoe (vreselijk) was toen Mijn bestraffing en Mijn waarschuwing?",
    "Waarlijk, Wij zonden één bliksemslag en zij werden als droog, vertrapt stro.",
    "En voorwaar, Wij hebben de Koran gemakkelijk gemaakt ter vermaning, is er dan iemand die het onthoudt?",
    "Het volk van Loeth loochende de waarschuwingen.",
    "Waarlijk, Wij zonden vulkanische stenen over hen, behalve over de familie van Loeth, die Wij in het laatste uur van de nacht redden.",
    "Als een gunst van Ons, zo belonen Wij wie\" dankbaar is.",
    "En voorzeker, hij (Loeth) heeft zeker voor Onze harde greep gewaarschuwd, maar zij twijfelden aan de waarschuwingen!",
    "En zij probeerden zijn gasten over te halen (tot hun begeerten), waarop Wij hun ogen verblindden. (En Allah zei:) “Proef dan Mijn bestraffing en Mijn waarschuwing.”",
    "En waarlijk, een eeuwige bestraffing greep hen vroeg in de ochtend.",
    "“Proef dan Mijn bestraffing en Mijn waarschuwing.”",
    "En voorwaar, Wij hebben de Koran gemakkelijk gemaakt ter vermaning, is er dan iemand die het onthoudt?",
    "En voorwaar, waarschuwingen kwamen tot het volk van Farao.",
    "Zij loochenden al Onze Tekenen, dus grepen Wij hen met de greep van een Machtige, Krachtige.",
    "Zijn de ongelovigen onder jullie beter dan diegenen van hen (bovengenoemden), of zijn jullie vrijgesteld (voor onze bestraffing) in de goddelijke Boeken?",
    "Of zeggen zij: “Wij vormen één (groep) die zal overwinnen (van Mohammed).”",
    "De groep zal op de vlucht gejaagd worden en zij zullen hun ruggen laten zien.",
    "Nee, maar het uur is hun aangewezen tijd, en het uur zal verschrikkelijk en bitter zijn.",
    "Waarlijk, de misdadigers verkeren in dwaling en in de Hel.",
    "Op de dag dat zij op hun gezichten naar het Vuur worden gesleept (zal er tegen hen gezegd worden): “Proef de aanraking van de Hel!”",
    "Waarlijk, Wij hebben alle zaken volgens een bepaalde maatgeving geschapen.",
    "En Ons bevel is slechts één enkele handeling; als een oogwenk.",
    "En voorwaar, Wij hebben (in het verleden) jullie soortgenoten vernietigd, is er dan iemand die er lering uit trekt?",
    "En alle dingen die zij doen staan in (hun) verslagen genoteerd.",
    "En alles, groot en klein, staat \"opgeschreven.",
    "Waarlijk, de godvrezenden zullen in het midden van de Tuinen en rivieren zijn.",
    "Op de juiste plaats in de tegenwoordigheid van de Almachtige Koning.",
    "De Erbarmer.",
    "Hij heeft de Koran onderwezen.",
    "Hij heeft de mens geschapen.",
    "Hij heeft hem de uiteenzetting (van de Koran) geleerd.",
    "De zon en de maan volgen de berekende baan.",
    "En de planten en de bomen knielen zich neer.",
    "En Hij heeft de hemel hoog opgeheven en Hij heeft de weegschaal (der gerechtigheid) geplaatst.",
    "Opdat jullie het evenwicht niet verstoren.",
    "En houdt de weegschaal in evenwicht met rechtvaardigheid, en breng geen afwijkingen in het evenwicht.",
    "En de aarde heeft Hij voor de schepselen gemaakt.",
    "Daarop zijn fruit, dadelpalmen met kolven.",
    "En graan, met (haar) bladen en zoetruikende planten.",
    "Welke gunsten van jullie Heer proberen jullie (mens en Djinn) te ontkennen?",
    "Hij schiep de mens uit droge klei, als aardewerk.",
    "En de Djinn heeft Hij geschapen uit een rookloze vlam van vuur.",
    "Welke gunsten van jullie Heer proberen jullie (mens en Djinn) te ontkennen?",
    "(Hij is) de Heer van de twee oosten en de Heer van de twee westen.",
    "Welke gunsten van jullie Heer proberen jullie (mens en Djinn) te ontkennen?",
    "Hij heeft de twee zeeën laten stromen om elkaar te ontmoeten.",
    "Tussen hen is een scheiding die geen van beiden voorbij kan gaan.",
    "Welke gunsten van jullie Heer proberen jullie (mens en Djinn) te ontkennen?",
    "Uit beiden komen parels en koraal voort.",
    "Welke gunsten van jullie Heer proberen jullie (mens en Djinn) te ontkennen?",
    "En aan Hem behoren de over de zee varende schepen, als bergen.",
    "Welke gunsten van jullie Heer proberen jullie (mens en Djinn) te ontkennen?",
    "Alles wat op aarde is zal vergaan.",
    "Enkel het aangezicht van jullie Heer blijft eeuwig voort bestaan, de Bezitter van Grootsheid en Eer.",
    "Welke gunsten van jullie Heer proberen jullie (mens en Djinn) te ontkennen?",
    "Allen die in de hemelen en op de aarde zijn vragen Hem (om verlichting van zijn zaken). Iedere dag is Hij bezig.",
    "Welke gunsten van jullie Heer proberen jullie (mens en Djinn) te ontkennen?",
    "Wij zullen spoedig met jullie afrekenen, O jullie Djinn en mensen!",
    "Welke gunsten van jullie Heer zullen jullie beiden ontkennen?",
    "O verzameling van Djinn en mensen! Als jullie in staat zijn om (al vluchtend te ontsnappen aan Mijn wil door) het domein van de hemelen en de aarde te verlaten, verlaat die dan. Doch jij zult dit zonder gezag stellig niet kunnen doen.",
    "Welke gunsten van jullie Heer proberen jullie (mens en Djinn) te ontkennen?",
    "Er zal tot jullie beiden (rookloze) vlammen van vuur en (gesmolten) koper gezonden worden, waartegen jullie je niet kunnen verweren.",
    "Welke gunsten van jullie Heer proberen jullie (mens en Djinn) te ontkennen?",
    "Als dan de hemel splijt, is zij rozenrood, als een geverfde huid.",
    "Welke gunsten van jullie Heer proberen jullie (mens en Djinn) te ontkennen?",
    "Op die Dag zullen de mensen of de dDjinn niet ondervraagd worden over hun zonden.",
    "Welke gunsten van jullie Heer proberen jullie (mens en Djinn) te ontkennen?",
    "De misdadigers zullen herkend worden aan hun kenmerken en zij zullen bij hun voorlokken en hun voeten gegrepen worden.",
    "Welke gunsten van jullie Heer proberen jullie (mens en Djinn) te ontkennen?",
    "Dit is de Hel die de misdadigers ontkenden.",
    "Zij zullen daar tussen kokend heet water dolen.",
    "Welke gunsten van jullie Heer proberen jullie ( mens en Djinn) te ontkennen?",
    "En voor wie vreesde om (bij de afrekening) voor zijn Heer te staan (en de zonde afzweert), zijn er twee Tuinen (in het Paradijs)!",
    "Welke gunsten van jullie Heer proberen jullie (mens en Djinn) te ontkennen?",
    "Beide met een overvloed aan takken en vruchten.",
    "Welke gunsten van jullie Heer proberen jullie (mens en Djinn) te ontkennen?",
    "In beide zijn twee stromende bronnen.",
    "Welke gunsten van jullie Heer proberen jullie (mens en Djinn) te ontkennen?",
    "In beide zijn er vruchten van elke soort, in paren.",
    "Welke gunsten van jullie Heer proberen jullie (mens en Djinn) te ontkennen?",
    "Leunend op tapijten, gevoerd met zijde brokaat en het fruit van de twee Tuinen is binnen handbereik.",
    "Welke gunsten van jullie Heer proberen jullie (mens en Djinn) te ontkennen?",
    "In de Tuinen bevinden zich schonen met ingetogen blikken, die geen mens of Djinn ooit vόόr hen heeft aangeraakt.",
    "Welke gunsten van jullie Heer proberen jullie (mens en Djinn) te ontkennen?",
    "Als waren zij van robijn en koraal.",
    "Welke gunsten van jullie Heer proberen jullie (mens en Djinn) te ontkennen?",
    "Is er een beloning voor het goede anders dan het goede?",
    "Welke gunsten van jullie Heer proberen jullie (mens en Djinn) te ontkennen?",
    "En naast deze twee zijn er twee andere Tuinen.",
    "Welke gunsten van jullie Heer proberen jullie (mens en Djinn) te ontkennen?",
    "Donkergroen van kleur.",
    "Welke gunsten van jullie Heer proberen jullie (mens en Djinn) te ontkennen?",
    "In beiden bevinden zich twee overvloedige bronnen.",
    "Welke gunsten van jullie Heer proberen jullie (mens en Djinn) te ontkennen?",
    "In beiden zijn vruchten, dadels en granaatappels.",
    "Welke gunsten van jullie Heer proberen jullie (mens en Djinn) te ontkennen?",
    "Daarin zullen goede en mooie vrouwen zijn.",
    "Welke gunsten van jullie Heer proberen jullie (mens en Djinn) te ontkennen?",
    "Schonen in paviljoenen gehuisvest.",
    "Welke gunsten van jullie Heer proberen jullie (mens en Djinn) te ontkennen?",
    "Die geen mens of Djinn ooit vόόr hen heeft aangeraakt.",
    "Welke gunsten van jullie Heer proberen jullie (mens en Djinn) te ontkennen?",
    "Leunend op groene kussens en op prachtige tapijten.",
    "Welke gunsten van jullie Heer proberen jullie (mens en Djinn) te ontkennen?",
    "Gezegend zij de Naam van jouw Heer (Allah), de Bezitter van Grootsheid en Eer.",
    "Wanneer de Gebeurtenis plaatsvindt.",
    "Dan kent de gebeurtenis ervan geen loochening.",
    "Het zal (sommigen) vernederen (en anderen) zullen verheven worden.",
    "Wanneer de aarde hevig zal worden geschokt.",
    "En de bergen verpulverd zullen worden.",
    "Zodat het zwevende stofdeeltjes worden.",
    "En jullie in drie groepen verdeeld zijn.",
    "Degenen aan de rechterzijde, (wat een voorspoed voor) de mensen van de rechterzijde!",
    "En degenen aan de linkerzijde, (wat een tegenspoed voor) degenen van de linkerzijde!",
    "De voorbijstrevenden (in het geloof) zullen de eersten zijn.",
    "Zij zullen het dichtst bij Allah zijn.",
    "In de Tuinen der vreugde.",
    "Een aantal van hen zullen van de vroegere generaties zijn.",
    "En een paar van hen zullen uit latere tijd komen.",
    "Op tronen doorvlochten met goud en edelstenen,",
    "Daarop leunend, tegenover elkaar zittend.",
    "Onder hen gaan eeuwig jeugdigen rond.",
    "Met bokalen en kannen en glazen, gevuld aan een stromende bron.",
    "Waarvan zij geen hoofdpijn krijgen, noch bedwelmd raken.",
    "En vruchten waaruit zij kunnen kiezen.",
    "En vlees van gevogelte, wat zij maar verlangen.",
    "En schonen, met mooie, grote, schitterende ogen.",
    "Zoals welbewaarde parels.",
    "Als een beloning voor wat zij gedaan hebben.",
    "Zij horen daarin geen onzin en geen zondigheid.",
    "Maar slechts het zeggen van: “Vrede! Vrede!”",
    "En degenen aan de rechterzijde, (wat een voorspoed voor) degenen aan de rechterzijde!",
    "Temidden van lotusbomen zonder doornen.",
    "En bananenbomen vol met vruchten.",
    "In uitgestrekte schaduw.",
    "En stromend water.",
    "En een overvloed aan fruit.",
    "Waarvan het seizoen niet beperkt is, en hun toevoer zal niet afgesneden worden.",
    "Op verheven rustbedden.",
    "Waarlijk, Wij hebben hen (vrouwen) tot een wonderlijke schepping gemaakt.",
    "En Wij hebben hen maagdelijk gemaakt.",
    "Liefdevol en gelijk in leeftijd.",
    "Voor de mensen aan de rechterzijde.",
    "(Behoort) een aantal van de vroegeren.",
    "En een aantal van de lateren.",
    "En degenen aan de linkerzijde, (wat een tegenspoed voor) degenen aan de linkerzijde!",
    "In harde, hete wind en kokend water,",
    "En schaduwen van zwarte rook.",
    "Niet koel en niet verfrissend.",
    "Waarlijk, zij plachten hiervoor in weelde te leven.",
    "En volhardden in grote zonden.",
    "En zij plachten te zeggen: “Als wij sterven en tot stof en beenderen geworden zijn, zullen wij dan inderdaad herrijzen?",
    "En ook onze voorvaderen?”",
    "Zeg : “(Ja) de vroegeren en de lateren.”",
    "Allen zullen zeker samen gebracht worden voor de vastgestelde ontmoeting van een bekende Dag.",
    "Daarna zullen jullie, o dwalende loochenaars.",
    "Zeker van de Zaqqoem-boom eten.",
    "Dan zullen jullie je buiken daarmee vullen.",
    "En daarna zullen jullie er (kokend water) van drinken.",
    "Jullie zullen dan drinken als smachtende kamelen.",
    "Dat is hun onthaal op de Dag des Oordeels.",
    "Wij schiepen jullie, waarom geloofden jullie dan niet?",
    "Vertel Mij dan over het menselijke zaad dat jullie uitstoten.",
    "Zijn jullie het die het geschapen hebben of zijn Wij de Scheppers?",
    "Wij hebben de dood onder jullie verordend en Wij kunnen niet worden tegengehouden.",
    "Om schepselen zoals jullie te scheppen en om jullie opnieuw tot leven te brengen in (een schepping) waarvan jullie niet weten.",
    "En voorwaar, jullie hebben kennis over de eerste schepping, hadden jullie er maar lering uit getrokken!",
    "Vertel Mij! Het zaad wat jullie in de grond gezaaid hebben.",
    "Zijn jullie het die het doen groeien of zijn Wij het Die doen groeien?",
    "Als Wij het zouden willen, dan zouden Wij het laten verdorren, zodat jullie het zouden blijven betreuren.",
    "(Zeggende): “Wij zijn zeker verliezend.",
    "Wij zijn zelfs beroofd!”",
    "Vertel Mij! Hoe denken jullie dan over het water dat jullie drinken?",
    "Zijn jullie het die het uit de regenwolken doen neerkomen, of zijn Wij de neerzenders?",
    "Als Wij zouden willen dan zouden Wij het tot zout water maken. Waren jullie maar dankbaar!",
    "Vertel Mij! Het vuur dat jullie ontsteken.",
    "Hebben jullie de boom daarvoor voortgebracht, of zijn Wij de voortbrengers?",
    "Wij hebben het (vuur) gemaakt ter herinnering en tot nut voor de reizigers.",
    "Daarom verheerlijk de naam van jouw Heer, de Verhevene.",
    "Ik zweer bij het ondergaan van de sterren.",
    "En waarlijk, dat is zeker een grote eed, als jullie het maar wisten.",
    "Dit is zeker een eerbare Koran.",
    "In een welbewaard Boek.",
    "Dat niemand aanraakt behalve de gereinigden.",
    "Een openbaring van de Heer der Werelden.",
    "Onderschatten jullie deze Koran dan?",
    "En verzekeren jullie door de ontkenning ervan jullie levensonderhoud?",
    "Waarom bemiddelen jullie niet wanneer (de ziel van een stervende) de keel bereikt?",
    "En jullie op dat moment toezagen.",
    "Maar Wij meer in zijn nabijheid waren dan jullie, maar jullie zagen het niet.",
    "Waren jullie toen maar niet verantwoordelijk geweest.",
    "Dan zouden jullie har (de ziel) terugbrengen, (naar het lichaam) als jullie waarachtig geweest waren.",
    "Als hij (de ziel) tot degenen die in de nabijheid van Allah worden gebracht, behoort.",
    "(Dan zijn er voor de ziel) rust en voorzieningen, en de Tuin der vreugde.",
    "En als hij (de stervende) tot degenen van de rechterzijde behoort.",
    "(Luidt de begroeting:) “Vrede zij met jou,” van de mensen van de rechterzijde.",
    "Maar als hij tot de dwalende loochenaars behoort.",
    "Dan is er een onthaal van kokend water.",
    "En branden in de Hel.",
    "Waarlijk, dit is de stellige Waarheid.",
    "Prijs dus de Naam van jouw Heer, de Allergrootste.",
    "Wat er in de hemelen en op aarde is verheerlijkt Allah, en Hij is de Almachtige, de Alwijze.",
    "Aan Hem is het koninkrijk van de hemelen en de aarde. Hij is Degene Die het leven geeft en de dood veroorzaakt; en Hij is tot alle dingen in staat.",
    "Hij is de Eerste en de Laatste, de Grootste en de Onwaarneembare. En Hij is de Alwetende van alles.",
    "Hij is Degene Die de hemelen en de aarde in zes dagen heeft geschapen waarna Hij Zich op de Troon zetelde. Hij kent wat de aarde ingaat en wat er weer uitkomt, en wat uit de hemel neerdaalt en wat er in opstijgt. En Hij is met jullie, waar jullie ook zijn. En Allah is de Alziende over wat jullie doen.",
    "Aan Hem is het koninkrijk van de hemelen en de aarde. En tot Allah komen alle zaken terug.",
    "Hij laat de nacht overgaan in de dag, en laat de dag overgaan in de nacht. En Hij is de Kenner van wat in de harten is.",
    "Geloof in Allah en Zijn Boodschapper en geef weg van datgene waarvan Hij jullie erfgenamen heeft gemaakt. Voor degenen van jullie die geloven en besteden zal er een grote beloning zijn.",
    "En wat scheelt jullie dat jullie niet in Allah geloven! Terwijl de Boodschapper jullie oproept om te geloven in jullie Heer? En Hij heeft jullie zeker als bondgenoten genomen, als jullie ware gelovigen zijn.",
    "Hij is Degene die duidelijke Verzen heeft gestuurd aan Zijn dienaar om jullie uit de duisternis naar het licht te brengen. En waarlijk, Allah is voor jullie vol vriendelijkheid, Genadevol.",
    "En wat scheelt jullie dat jullie niet voor de zaak van Allah uitgeven? En aan Allah behoort de erfenis van de hemelen en de aarde. Degenen van jullie die vόόr de overwinning (bij Mekkah) bijdragen gaven en vochten zijn niet gelijk. Zij staan hoger in rang dan degenen die daarna besteedden en vochten. Maar voor allen heeft Allah het beste beloofd. En Allah is Alwetend van wat jullie doen.",
    "Wie is degene die aan Allah een goede lening geeft? Dan zal (Allah) deze voor hem verdubbelen en hij zal een goede beloning krijgen.",
    "Op En de dag waarop jij de gelovige mannen en de gelovige vrouwen ziet. Hun licht straalt voor hen uit en bij hun rechterhanden. (Er wordt hen gezegd:) “Goed nieuws is voor jullie op deze dag: Tuinen waar rivieren onderdoor stromen (het Paradijs) om daarin voor altijd te verblijven! Waarlijk, dit is een groot succes!”",
    "Op die Dag zullen de hypocrieten – mannen en vrouwen – tegen de gelovigen zeggen: “Wacht op ons! Laat ons wat van jullie licht gebruiken.” Er zal gezegd worden: “Ga terug, naar achterenen zoek dan het licht!” Er zal dan een muur tussen hen worden geplaatst met een poort daarin. Aan de binnenkant is er de Genade en aan de buitenkant is er de bestraffing.",
    "Zij (de hypocrieten) zullen tegen de gelovigen roepen: “Waren wij niet bij jullie?” De gelovigen zullen antwoorden: “Ja! Maar jullie brachten jullie zelf in verzoeking, jullie twijfelden en wachtten en jullie werden bedrogen door valse wensen, totdat de verordening van Allah kwam. En de voornaamste bedrieger heeft jullie van Allah weggeleid.",
    "Op deze dag zal er dus geen losprijs van jullie geaccepteerd worden, noch van degenen die ongelovig waren. Jullie verblijfplaats is het Vuur, dat is jullie beschermer en slecht is die bestemming zeker.",
    "Is het voor degenen die geloven nog geen tijd, dat hun harten zich vernederen voor het gedenken van Allah en wat van de Waarheid geopenbaard is? En laten zij niet worden zoals degenen die het Boek voordien hebben ontvangen. Voor hen was de termijn (te) lang geworden waardoor hun hart werd verhard en velen van hen ongehoorzaam werden. En velen van hen waren verdorven.",
    "Weet dat Allah leven aan de aarde geeft na haar dood! Voorwaar, Wij hebben de Tekenen voor jullie duidelijk gemaakt, als jullie het maar begrijpen.",
    "Waarlijk, degenen die in liefdadigheid geven, mannen en vrouwen, en aan Allah een goede lening geven: het zal vele malen vermenigvuldigd worden en voor hen zal er een eerbare goede beloning zijn.",
    "En degenen die geloven in Allah en Zijn Boodschapper: zij zijn de trouwe volgelingen en de martelaren in het aangezicht van hun Heer, zij zullen hun beloning hebben en hun licht. Maar degenen die ongelovig waren en Onze Tekenen ontkennen – zij zullen de bewoners van het laaiende Vuur zijn.",
    "Weet dat het leven van deze wereld slechts een spel is, een vermaak, praal en wederzijdse vertoning onder jullie en rivaliteit met betrekking tot weelde en kinderen, zoals de plantengroei na een regenbui bij de boeren verwondering wekt. Daarna drogen ze op en je ziet ze geel worden; dan wordt het stro. En in het Hiernamaals is er een harde bestraffing en vergiffenis van Allah en welbehagen terwijl het wereldse leven slechts een verleidende genieting is.",
    "Wedijver om de vergiffenis van uw Heer en voor het Paradijs, waarvan de breedte gelijk is aan de breedte tussen hemel en de aarde, die voorbereid is voor degenen die in Allah en Zijn Boodschapper geloven. Dat is de gunst van Allah die Hij aan degene die Hij wil, geeft. En Allah is de Eigenaar van een grote overvloed.",
    "Er treft de aarde of julliezelf geen ramp, of het staat in het boek van de beslissingen (zelfs) vόόrdat Wij het tot uitvoering brengen. Voorzeker, dat is gemakkelijk voor Allah.",
    "Zodat jullie niet teleurgesteld zullen zijn over de (goede) zaken die aan jullie zijn voorbijgegaan, en evenmin dat jullie je (verwaand) verheugen over (het goede) dat jullie werd toebedeeld. En Allah houdt niet van de hoogmoedige opscheppers.",
    "Degenen die gierig zijn en mensen tot gierigheid aanmoedigen. En ieder die zich afkeert. Voorwaar, Allah is de Behoefteloze, de Geprezene.",
    "Voorwaar, Wij zonden Onze Boodschappers met duidelijke bewijzen (en keiharde argumenten). En Wij hebben met hen het Boek en de Weegschaal (regelgeving) neergezonden, opdat de mens rechtvaardig kan zijn. En wij hebben het ijzer neergezonden, waarin veel macht ligt en (tegelijkertijd) de mensheid van groot nut kan zijn. Zodoende doet Allah weten wie Hem en Zijn Boodschappers te hulp schieten, met een blind vertrouwen in het ongeziene. Waarlijk, Allah is sterk en Almachtig.",
    "En voorwaar, Wij hebben Noah en Ibrahim gestuurd en aan hun nageslacht het Profeetschap en het boek geschonken en onder hen waren er die de Leding volgden, maar velen van hen waren verdorven.",
    "Dan deden Wij Onze Boodschappers in hun voetsporen treden. En Wij stuurden Isa, de zoon van Maryam, en gaven hem de Indjiel. En Wij gaven aan de harten die hem volgden toewijding en genade. Maar het kloosterschap (celibaat) dat hebben zij (zelf) toegevoegd. Wij hebben hen het niet voorgeschreven. (Zij deden het) slechts om Allah daar een genoegen mee te doen, daarna onderhielden zij het niet naar behoren en Wij gaven degenen onder hen die geloofden, hun beloning, maar velen van waren zijn verdorven.",
    "O, jullie die geloven! Vrees Allah en geloof in Zijn Boodschapper. Hij zal jullie een dubbele portie van Zijn genade geven, en Hij zal jullie een licht geven waarmee jullie (recht) zullen voortgaan en Hij zal jullie vergeven. En Allah is Vergevingsgezind, Genadevol.",
    "Zodat de mensen van het Boek zullen weten dat zij geen macht hebben over de gunst van Allah en dat (Zijn) gunst geheel in Zijn hand is om te geven aan wie Hij wil. En Allah is de Bezitter van een grote overvloed. ۞"
  ]
}