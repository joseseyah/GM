{
  "meta": {
    "id": 153,
    "name": "Hamza Roberto Piccardo",
    "translator_name": "Hamza Roberto Piccardo",
    "slug": "italian-hamza-roberto-piccardo",
    "language_name": "italian"
  },
  "verses": [
    "[Appartiene] a Lui la scienza dell’Ora e non c’è frutto che esca dal suo involucro o femmina gestante o partoriente di cui non abbia conoscenza. Nel Giorno in cui li convocherà [dirà]: «Dove sono coloro che Mi associavate?»; risponderanno: «Ti informiamo che tra noi non c’è nessuno che lo testimoni»  .",
    "E coloro che invocavano si saranno allontanati da loro ed essi si renderanno conto di non aver nessuna via di scampo.",
    "L’uomo non si stanca mai di invocare il bene. Quando poi lo coglie la sventura, si dispera, affranto.",
    "Se gli facciamo gustare una misericordia da parte nostra dopo che lo ha toccato l’avversità, certamente dice: «Questo mi era dovuto; non credo che sorgerà l’Ora e se mai fossi ricondotto al mio Signore, avrò presso di Lui la migliore delle ricompense». Allora informeremo i miscredenti di quello che avranno commesso e faremo gustare loro un penoso tormento.",
    "Quando colmiamo di favore l’uomo, egli si sottrae e si allontana. Quando invece lo colpisce una sventura, allora invoca a lungo.",
    "Di’: «Non vedete? Se [questo Corano] viene da Allah e voi lo rinnegate, chi sarà più traviato di chi si allontana nello scisma?",
    "Mostreremo loro i Nostri segni nell’universo e nelle loro stesse persone, finché non sia loro chiaro che questa è la Verità». Non ti basta che il tuo Signore sia testimone di ogni cosa?",
    "Non è forse vero che dubitano dell’incontro con il loro Signore, mentre in verità Egli abbraccia ogni cosa [nella Sua Scienza]?  «Hâ, Mîm»: vedi Appendice  «Rivelazione»: «tanzil», lett. discesa.  «Corano»: ricordiamo che in arabo «al-qur’àn» vuol dire «recitazione, lettura».  «per uomini che conoscono»: certamente il Corano non si rivolge solo ai sapienti che ricercano la verità seppur sia vero che essi hanno maggior possibilità di recepirne i significati. Ci sembra che l’espressione del versetto si riferisca ad una comprensione di tipo spirituale.  «c’è un peso nelle nostre orecchie»: abbiamo conservato la traduzione letterale di un’espressione che indica la sordità.  L’elemosina obbligatoria, vedi Appendice  La creazione dell’universo è l’argomento di questo e dei quattro versetti successivi. Procedendo ad un’addizione si giunge alla conclusione che la creazione è durata otto giorni e questo in contrasto con altri passi del Corano in cui si parla di sei giorni (vedi VII, x, xI, ecc.). Innanzi tutto va detto che nulla osta al fatto che Allah (gloria a Lui l’Altissimo) abbia creato la terra e i sette cieli negli stessi due giorni, o che nei quattro giorni del vers. ci siano compresi i due del vers. In secondo luogo i giorni non devono essere intesi come i «nostri» giorni di ore ma piuttosto periodi cosmici ed ere geologiche che non debbono avere necessariamente la stessa ampiezza c che. comunque, possono avere parti comuni anche molto importanti. In ultimo non si deve dimenticare che non abbiamo certo il calendario per contare e l’orologio per misurare i «Giorni» di Allah (gloria a Lui l’Altissimo).  «Ha infisso [sulla terra] le montagne»: vedi XVI, e la nota.  «ha distribuito gli alimenti»: ha fatto sì che sulla terra vi fosse tutto quanto necessario alla sopravvivenza.  «Iquesta è la risposta] a coloro che interrogano»; la fine del versetto sembra alludere, in maniera peraltro piuttosto secca, a quei politeisti istigati dai rabbini che pretendevano di mettere continuamente alla prova l’Inviato di Allah (pace e benedizioni su di lui) ponendogli domande sulla storia dei profeti e sulla creazione…  «al cielo che era fumo»; c’è una grande analogia tra questa espressione e quella di «nebulosa inziale» da cui la fisica contemporanea fa derivare l’universo quale oggi lo conosciamo.  «di luminarie e di una protezione»: l’esegesi classica ricollega questa espressione ai verss. -della sura xv e XXXII, (vedi anche la nota) in cui si parla delle stelle cadenti come di bolidi fiammeggianti con i quali gli angeli lapidano i dèmoni. Alla luce delle scoperte della scienza contemporanea, per protezione si potrebbe intendere la fascia di ozono che serve da filtro ai raggi ultravioletti del sole.  «folgore»; nel senso generale del castigo divino.  «il loro futuro e il loro passato»: lett. «quello che era davanti a loro e quello che era dietro di loro». Abbiamo tradotto così in base all’interpretazione di Tabarì (XXIV, ).  «discorrete futilmente…»: «quando esso viene recitato, sì da coprire le sue parole con le vostre». Miope, ridicola e al contempo irritante, la pretesa dei miscredenti: come se bastasse alzare la voce per avere il sopravvento sulla Parola di Allah (gloria a Lui l’Altissimo), per oscurare il Suo Messaggio, per vanificare la Sua Volontà.  Non è l’invito a porgere l’altra guancia, ma addirittura a fare il bene a chi si comporta male. La potenza grandiosa del bene trasforma gli uomini e i loro rapporti. Le condizioni alle quali ci si può aspettare questa metamorfosi e la realtà di coloro che possono aspettarsela sono precisate nel versetto seguente. «un dono immenso»: la forza d’animo di fronte all’ira, la magnanimità di fronte all’offesa, il perdono di fronte al torto subito.  La purezza del culto e la certezza di non avere altro oggetto dell’adorazione che Allah Stesso (gloria a Lui l’Altissimo) discendono dalla fede in Lui e nella certezza che Lui è il Creatore della meravigliosa realtà cosmica che ci circonda.  Se i miscredenti, con protervia, rifiutano di prosternarsi, sappiano che gli angeli…  «affranta»: arida, disseccata.  «un Libro venerato»: «kitâb ‘Azìz», il Corano. «‘Azìz» si potrebbe tradurre anche con «prezioso, eccellente, eccelso, inattaccabile».  II versetto si riferisce alle dispute dottrinali tra gli ebrei e tra loro e i musulmani e afferma che Allah (gloria a Lui l’Altissimo) non interverrà direttamente per dirimere queste dispute in quanto ha già deciso diversamente.  «non c’è nessuno che lo testimoni»: non c’è nessuno di noi che continui a credere che Tu abbia qualcuno associato alla Tua divinità.",
    "Hâ’,Mîm",
    "Aìn, Sin, Qàf  .",
    "Ciò in quanto Allah, l’Eccelso, il Saggio rivela a te e a coloro che ti precedettero  .",
    "[Appartiene] a Lui tutto quello che è nei cieli e tutto quello che è sulla terra. Egli è l’Altissimo, il Sublime.",
    "Quasi sprofondano i cieli  , gli uni sugli altri, quando gli angeli glorificano il loro Signore, Lo lodano e implorano perdono per coloro che sono sulla terra. In verità Allah è il Perdonatore, il Misericordioso.",
    "Allah osserva coloro che si sono presi patroni all’infuori di Lui. Tu non sei  responsabile di loro.",
    "In tal modo Ti abbiamo rivelato un Corano arabo, affinché tu ammonisca la Madre delle città  e coloro che [le abitano] attorno, e affinché tu avverta del Giorno della Riunione  , sul quale non c’è dubbio alcuno: una parte [di loro] sarà nel Giardino, un’altra parte nella Fiamma  .",
    "Se Allah avesse voluto, avrebbe fatto [degli uomini] un’unica comunità. Ma Egli lascia entrare chi vuole nella Sua misericordia  . Gli ingiusti non avranno né patrono né alleato.",
    "Prenderanno forse patroni all’infuori di Lui? Allah, Egli è il solo patrono. Colui Che ridà la vita ai morti, Egli è l’Onnipotente.",
    "Su tutte le vostre controversie, il giudizio [appartiene] ad Allah  . Questi è Allah, il mio Signore: a Lui mi affido e a Lui mi volgo pentito.",
    "È il Creatore dei cieli e della terra. Da voi stessi ha tratto le vostre spose, e [vi ha dato] il bestiame a coppie. Così vi moltiplica. Niente è simile a Lui  . Egli è l’Audiente, Colui Che tutto osserva.",
    "[Appartengono] a Lui le chiavi dei cieli e della terra. Elargisce generosamente a chi vuole e a chi vuole lesina. In verità Egli è onnisciente.",
    "[Egli] ha stabilito per voi, nella religione, la stessa via che aveva raccomandato a Noè, quella che riveliamo a te, [o Muhammad,] e che imponemmo ad Abramo, a Mosè e a Gesù: «Assolvete al culto e non fatene motivo di divisione». Ciò a cui li inviti è invero gravoso per gli associatori: Allah sceglie e avvicina a Sé chi vuole e a Sé guida chi Gli Si rivolge [pentito],",
    "Non si divisero  , opponendosi gli uni agli altri, se non dopo che giunse loro la conoscenza [della Verità]. Se non fosse per una precedente Parola del tuo Signore  , già sarebbe stato deciso tra loro. In verità coloro che ricevettero la Scrittura dopo di loro, sono immersi nel dubbio in proposito  .",
    "Invitali dunque [alla fede], procedi con rettitudine come ti è stato ordinato e non seguire le loro passioni. Di’: «Credo in tutta la Scrittura che Allah ha rivelato. Mi è stato ordinato di giudicare con equità tra voi. Allah è il nostro Signore e il vostro Signore. A noi le nostre azioni, a voi le vostre. Nessuna polemica tra noi e voi. Ci riunirà Allah e verso Lui è la meta [ultima]»  .",
    "Coloro che polemizzano a proposito di Allah dopo che già è stato risposto  al Suo appello, hanno argomenti che non hanno alcun valore presso Allah. Su di loro [si abbatterà] la [Sua] collera e avranno un severo castigo.",
    "Allah è Colui che ha rivelato secondo verità il Libro e la Bilancia. Chi ti potrà rendere edotto  ? Forse l’Ora è vicina.",
    "Vogliono affrettarne la venuta coloro che non credono in essa, mentre i credenti sono intimoriti, sapendo che è verità. Coloro che polemizzano sull’Ora sono in evidente errore.",
    "Allah è dolce con i Suoi servi e concede a chi vuole. Egli è il Forte, l’Eccelso.",
    "A chi avrà voluto arare [il campo del]l’altra vita, accresceremo la sua aratura mentre a chi avrà voluto arare [il campo di] questa vita, concederemo una parte [dei frutti], ma non avrà parte alcuna dell’altra vita  .",
    "Hanno forse associati che, a proposito della religione, abbiano stabilito per loro una via che Allah non ha consentito? Se non fosse stata presa la Decisione finale, già sarebbe stato giudicato tra loro! Gli ingiusti avranno doloroso castigo.",
    "Vedrai gli ingiusti impauriti di ciò che avranno meritato e che ricadrà su di loro. Coloro che credono e compiono il bene, saranno nei prati del Giardino e avranno tutto ciò che vorranno presso il loro Signore. Questa è la grazia grande!",
    "Questa è la [buona] novella che Allah dà ai Suoi servi che credono e compiono il bene. Di’: «Non vi chiedo alcuna ricompensa, oltre all’amore per i parenti»  . A chi compie una buona azione, Noi daremo qualcosa di migliore. In verità Allah è perdonatore, riconoscente.",
    "Diranno invece: «Ha inventato menzogne contro Allah». Se Allah volesse, sigillerebbe il tuo cuore  . Con le Sue parole Allah cancella il falso e realizza la verità. Egli conosce quello che nascondono i petti.",
    "Egli è Colui che accoglie il pentimento dei Suoi servi, perdona i loro peccati e conosce quello che fate.",
    "Esaudisce coloro che credono e compiono il bene e li accresce della Sua grazia. I miscredenti avranno severo castigo.",
    "Se Allah avesse dato abbondanza di ricchezze ai Suoi servi, si sarebbero ribellati sulla terra. Elargisce invece ciò che vuole, con misura. Egli è ben informato sui Suoi servi e li osserva.",
    "Egli è Colui che fa scendere la pioggia, quando già se ne dispera; così diffonde la Sua misericordia. E il Patrono, il Degno di lode.",
    "Fra i Suoi segni vi è la creazione dei cieli e della terra e degli esseri viventi che vi ha sparso; Egli è in grado di riunire tutti quando Lo vorrà  .",
    "Qualunque sventura vi colpisca, sarà conseguenza di quello che avranno fatto le vostre mani  , ma [Allah] molto perdona.",
    "Non potrete opporvi [alla Sua potenza] sulla terra e, all’infuori di Allah, non avrete né patrono né alleato.",
    "Fra i Suoi segni vi sono le navi, [salde] come montagne sul mare.",
    "Se vuole, calma i venti ed ecco che stanno immobili sulla superficie [marina]. In verità in ciò vi sono segni per tutti i pazienti e i riconoscenti.",
    "Oppure le annienta per quel che si meritarono  ; ma Egli molto perdona.",
    "Coloro che polemizzano sui Nostri segni, sappiano di non avere nessuna via d’uscita.",
    "Tutto ciò che vi è stato concesso non è che godimento effimero di questa vita, mentre quel che è presso Allah è migliore e duraturo; [lo avranno] coloro che credono e confidano nel loro Signore,",
    "coloro che evitano i peccati più gravi e le turpitudini e che perdonano quando si adirano,",
    "coloro che rispondono al loro Signore, assolvono all’orazione, si consultano vicendevolmente su quel che li concerne  e sono generosi di ciò che Noi abbiamo concesso loro;",
    "coloro che si difendono quando sono vittime dell’ingiustizia  .",
    "La sanzione di un torto è un male corrispondente, ma chi perdona e si riconcilia, avrà in Allah il suo compenso  . In verità Egli non ama gli ingiusti.",
    "Chi si difende per aver subito un torto non incorre in nessuna sanzione.",
    "Non c’è sanzione se non contro coloro che sono ingiusti con gli uomini e, senza ragione, spargono la corruzione sulla terra: essi avranno doloroso castigo.",
    "Quanto invece a chi è paziente e indulgente, questa è davvero la miglior disposizione.",
    "Colui che Allah svia, non avrà oltre a Lui patrono alcuno. Vedrai gli ingiusti che, alla vista del castigo, grideranno: «C’è un modo per ritornare  ?».",
    "Li vedrai, ad esso esposti, umiliati e impotenti, lanciarsi sguardi furtivi, mentre i credenti diranno: «In verità, coloro che avranno causato la loro rovina e quella delle loro famiglie, nel Giorno della Resurrezione saranno i perdenti». In verità gli ingiusti avranno duraturo castigo.",
    "Non avranno patroni che li aiuteranno contro Allah. Colui che Allah svia non ha nessuna via [di salvezza].",
    "Rispondete al vostro Signore, prima che venga un Giorno il cui termine Allah non differirà. In quel Giorno non avrete rifugio e non potrete negare alcunché.",
    "Se volgono le spalle, [sappi] che non ti inviammo loro affinché li custodissi: tu devi solo trasmettere [il messaggio]. Quando facciamo gustare all’uomo una misericordia che proviene da Noi, egli se ne rallegra; se lo coglie invece una sventura, per ciò che le sue mani hanno commesso, subito l’uomo diventa ingrato.",
    "Appartiene ad Allah la sovranità dei cieli e della terra. Egli crea quello che vuole. Concede femmine a chi vuole e, a chi vuole, maschi;",
    "oppure concede maschi e femmine insieme e rende sterile chi vuole. In verità Egli è il Sapiente, il Potente.",
    "Non è dato all’uomo che Allah gli parli, se non per ispirazione o da dietro un velo, o inviando un messaggero che gli riveli, con il Suo permesso, quel che Egli vuole  . Egli è altissimo, saggio.",
    "Ed è così che ti abbiamo rivelato uno spirito  [che procede] dal Nostro ordine. Tu non conoscevi né la Scrittura né la fede. Ne abbiamo fatto una luce per mezzo della quale guidiamo chi vogliamo, tra i Nostri servi. In verità tu guiderai sulla retta via,",
    "la via di Allah, Cui appartiene tutto quel che è nei cieli e sulla terra. Sì, ritornano ad Allah tutte le cose.  Il vers. da cui trae il suo nome questa sura recita: «coloro che… si consultano vicendevolmente»: è il principio della «shûrâ»: la consultazione, la partecipazione alle decisioni che riguardano la comunità. Questo è il fondamento coranico di quella che potrebbe essere definita una «democrazia teocentrica». L’umma islamica è comunità terrena di individui che devono tendere alla realizzazione della visione di Allah nell’altra vita. Per far questo sono necessari: fede e abbandono ad Allah (cfr. vers. ), controllo delle passioni, purezza di intenti, amore per i propri simili (cfr. vers. ), disponibilità totale nei confronti di Allah, pratica religiosa, «shûrâ», generosità (cfr. vers. ), capacità di difendere i propri diritti con decisione e moderazione (vedi vers. e al contempo misericordia verso i colpevoli. Vivere questa vita in previsione dell’Altra, guadagnarsi l’Altra vita vivendo nel migliore dei modi il passaggio terreno: questa è la tensione morale che anima i musulmani.  Vedi Appendice  «a te Muhammad e ai messaggeri che ti precedettero.»  «sprofondano i cieli»: intimiditi dalla potenza e dalla maestà di Allah (gloria a Lui l’Altissimo).  «Tu non sei»: o Muhammad.  «la Madre delle città»: La Mecca. In questo caso «Madre» indica l’eccellenza che Allah ha conferito a questa città. (Sul significato esteso che la lingua araba attribuisce ai termini «padre e madre» vedi nota a III, .) La Mecca si trova nel luogo che, secondo la tradizione, fu il primo da cui si ritirarono le acque dopo il diluvio, luogo in cui Allah (gloria a Lui l’Altissimo) volle che fosse innalzata la Sua Casa su questa terra, la Santa Ka‘ba, facendone l’orientazione dell’orazione rituale dei musulmani e la meta del pellegrinaggio. Al tempo dell’Egira, l’Inviato di Allah (pace e benedizioni su di lui) rivolse lo sguardo alla sua città che era stato costretto ad abbandonare e disse: «Giuro che sei la migliore delle terre di Allah e la più amata, e se non fosse la mia gente ad esiliarmi da te non ti avrei mai lasciato». La dottrina islamica afferma che La Mecca costituisce il cuore del mondo e pertanto l’espressione coranica «… affinché tu ammonisca la Madre delle città e coloro che [le abitano] attorno», equivale a indicare “tutto il mondo”, come nell’espressione latina “urbi et orbi” (che si riferisce a Roma e all’intero pianeta).  «Giorno della Riunione»: uno dei nomi appellativi del Giorno del Giudizio.  «la Fiamma», uno dei nomi dell’Inferno.  Allah (gloria a Lui l’Altissimo) ci dice che le divisioni religiose tra gli uomini derivano dalla Sua volontà e che solo la Sua misericordia può far sì che l’individuo venga a far parte di quella comunità che Egli Stesso ha definito «equilibrata, ottimale» (vedi II, e la nota), cioè quella islamica.  II versetto ribadisce l’assoluta priorità della parola di Allah (gloria a Lui l’Altissimo) come criterio di valutazione di ogni situazione ed equivale nella sostanza al vers. IV, (vedi anche la nota).  «Niente è simile a Lui» recita questo versetto, «Nessuno è uguale a Lui» dice la sura CXII. Allah (gloria a Lui l’Altissimo) è assolutamente diverso dalle Sue creature, e questa diversità è di natura qualitativa. Allah (gloria a Lui l’Altissimo) non è solo il Più Grande, Egli è la grandezza, non è solo il Più Forte, Egli è la forza. Le espressioni antropomorfe riferite a Lui che troviamo sul Corano hanno il solo scopo di facilitarci la comprensione della Sua Natura.  «si divisero»: soggetto del verbo sono gli ebrei che si divisero in molte sette.  «Se non fosse per…»: la decisione di Allah di regolare i conti con la maggior parte degli uomini solo nel Giorno del Giudizio.  «Coloro che…»: i cristiani, anche loro divisi in moltissime sette già ai tempi della rivelazione coranica (e oggi ancora di più).  Nonostante che questo versetto venga considerato meccano, il problema che affronta e le soluzioni che indica sembrano da inserire in ambiente medinese, in cui il rapporto con i cristiani e gli ebrei poneva ai musulmani alcuni problemi dottrinali e di convivenza. Messaggio esplicito, condotta cristallina, fortezza d’animo, queste le caratteristiche che Allah (gloria a Lui l’Altissimo) raccomanda al Suo Inviato (pace e benedizioni su di lui) e, di riflesso, a tutti i musulmani.  «dopo che già Gli è stato risposto»: dopo che i credenti hanno accettato il messaggio recato da Muhammad (pace e benedizioni su di lui) e hanno dato prova di lealtà nei confronti di Allah (gloria a Lui l’Altissimo) e del Suo Inviato.  «Chi ti potrà rendere edotto», all’infuori di Allah.  Come in altri brani, la metafora agricola serve a rappresentare la possibilità di scelta di vita che si pone all’uomo: investire per il contingente o investire per l’assoluto, usare tempo ed energia per ottenere materia finita e caduca, o breve effimero successo, oppure cercare di guadagnare il premio infinito e perfetto. La scelta dell’uomo di intelletto dovrebbe essere scontata. Invece non è solo questione di intelletto se è vero, come è vero, che siamo circondati da individui che gettano al vento la loro intelligenza e le loro capacità investendole totalmente nelle realizzazioni di questa vita terrena. La verità è che più ancora dell’intelligenza è necessaria la fede ma Allah la dà solo a chi la desidera nel più profondo di sé.  In molti altri brani Allah (gloria a Lui l’Altissimo) ordina al Suo Invitato (pace e benedizioni su di lui) di non richiedere nessuna ricompensa per il suo apostolato e di affermare che questa ricompensa è presso Allah. In questo versetto gli ordina di chiedere amore per i parenti, ma di quali parenti si tratta? Tabarì propone alcune interpretazioni, ma conclude dando la preferenza a questa: l’invito è rivolto fondamentalmente ai Quraysh e coloro da amare sono Muhammad stesso e la sua famiglia che (secondo Ibn ‘Abbàs) erano legati da un legame di parentela con ognuno dei clan coreisciti. Alcuni esegeti hanno ritenuto che fosse un invito all’affezione per Abù Bakr (che Allah sia soddisfatto di lui) amico fedele e suocero di Muhammad. Considerando che il versetto (insieme ai due successivi) fa parte dell’aggiunta medinese ad una sura meccana, si potrebbe leggervi un invito all’amore tra emigranti e ausiliari che, nella fase immediatamente successiva all’Egira, costituiva la base di solidarietà tra credenti su cui si sarebbe costruita la comunità islamica di Medina.  «sigillerebbe il tuo cuore»: fino a farti dimenticare il Corano che ti ha rivelato (Tabarì xxv, ).  II versetto può essere interpretato come una possibile indicazione che esistano (oltre ai terrestri) altri esseri viventi sparsi nel creato.  «… di quello che avranno fatto le vostre mani»: avrete il raccolto corrispondente a quello che avrete seminato.  Distrugge le navi con una tempesta per punire dei loro peccati gli uomini che vi stanno a bordo.  «si consultano vicendevolmente»: vedi nota al titolo della sura.  Secondo un hadith dell’Inviato di Allah (pace e benedizioni su di lui) ci sono tre cose che sono sacre al musulmano e che autorizzano la sua reazione contro chiunque le offenda: il sangue (la sua integrità fisica), l’onore (la sua rispettabilità e quella della sua famiglia), i beni (quello che onestamente possiede). Anche la società islamica ha diritti che devono essere tutelati e difesi; se questo non avviene è inevitabile la diffusione della «fitna» (lo scandalo, il disordine, la corruzione, cfr. nota a II, ). L’azione, la parola e l’intenzione sono, in ordine di importanza, gli strumenti atti alla difesa del bene e alla condanna del male. Si potrà usare la parola solo quando non sarà possibile usare l’azione, e l’intenzione (o intima riprovazione) sarà lecita solo quando gli altri due strumenti non saranno utilizzabili.  La legge del contrappasso è quanto di più severo possa applicare l’uomo per difendere se stesso e la comunità. Travalicare questi limiti fissati da Allah sarebbe ancor più grave del male stesso che si vuole punire. In tutto quello che riguarda i reati contro la persona, specie quelli colposi e preterintenzionali, viene inoltre raccomandato il perdono e la riconciliazione con il colpevole.  «… per ritornare»: sulla terra. Come in altri brani il Corano ci tratteggia l’atteggiamento dei dannati alla vista dell’Inferno. Vorrebbero tornare sulla terra per guadagnarsi la benevolenza di Allah, ma è troppo tardi, hanno avuto la loro prova e non l’hanno superata.  In questo versetto vengono indicati tre modi con cui Allah (gloria a Lui l’Altissimo) comunica con gli uomini che ha innalzato alla dignità di Suoi profeti o messaggeri. In primo luogo «l’ispirazione» che comunica direttamente allo spirito dell’uomo e alla sua mente senza altro fenomeno sensibile, poi «da dietro un velo» (la stessa espressione che abbiamo tradotto «da dietro una cortina», cfr. XXXIII, ed è ad esempio il caso della prima rivelazione di Allah a Mosè (vedi sura xxvii, XXIX, o «inviando un messaggero», cioè un Angelo, come avvenne per la rivelazione fatta scendere su Muhammad nella grotta di Hira e in molti altri casi (gli Angeli inviati ad Abramo e poi a Lot, ecc.).  « uno spirito »:secondo l’esegesi classica (Tabarî XXV, si riferisce al Corano.",
    "Hà , Mìm  .",
    "Per il Libro esplicito.",
    "Ne abbiamo fatto un Corano arabo  , affinché comprendiate!",
    "Esso è presso di Noi, nella Madre del Libro  , sublime e colmo di saggezza.",
    "Dovremmo dunque escludervi dal Monito perché siete gente perversa?",
    "Quanti profeti abbiamo inviato agli antichi!",
    "E nessun profeta venne loro senza che lo schernissero.",
    "Ne facemmo perire di ben più temibili  ! Già è nota la sorte degli antichi.",
    "E se chiedi loro: «Chi ha creato i cieli e la terra?», di certo risponderanno: «Li ha creati l’Eccelso, il Sapiente».",
    "Colui Che della terra ha fatto una culla e vi ha tracciato i sentieri affinché possiate guidarvi,",
    "e dal cielo ha fatto scendere con misura un’acqua tramite la quale ridiamo la vita ad una terra morta: allo stesso modo vi resusciterà.",
    "Ha creato tutte le specie e vi ha dato vascelli e animali sui quali montate,",
    "sicché possiate sedere sui loro dorsi e ricordiate i favori del vostro Signore dicendo: «Gloria a Colui Che ha messo tutto ciò a nostro servizio, mentre non eravamo neppure in grado di domarli  !",
    "In verità noi ritorneremo verso il nostro Signore»  .",
    "Gli hanno ascritto i Suoi servi come fossero una parte [di Lui]  . L’uomo è davvero ingrato.",
    "Si sarebbe forse preso delle figlie tra ciò che ha creato e avrebbe concesso a voi i maschi  ?",
    "Quando si annuncia a uno di loro ciò che attribuisce al Compassionevole  , si adombra il suo viso e si rattrista.",
    "«Quest’essere allevato tra i fronzoli, illogico nella discussione?» ",
    "Considerano femmine gli angeli, i servi del Compassionevole. Sono forse stati testimoni della loro creazione? La loro affermazione sarà scritta  e saranno interrogati in proposito.",
    "Dicono: «Se il Compassionevole avesse voluto, non le avremmo adorate». Non hanno alcuna scienza in proposito, non esprimono che mere supposizioni.",
    "O forse, prima di questo, demmo loro una Scrittura alla quale si attengono?",
    "No, dicono piuttosto: «Abbiamo trovato i nostri avi far parte di una comunità  , noi seguiamo le loro orme».",
    "Mai inviammo prima di te  alcun ammonitore ad una città  , senza che quelli che vivevano nell’agiatezza dicessero: «Abbiamo trovato i nostri avi far parte di una comunità e ricalchiamo le loro orme».",
    "Diceva [l’ammonitore]: «Anche se vi portassi una Guida migliore di quella che seguivano i vostri avi?». Rispondevano: «Invero non crediamo in quello con cui siete stati inviati»  .",
    "Ci vendicammo di loro. Considera perciò quel che subirono quanti tacciavano di menzogna.",
    "E [ricorda] quando Abramo disse a suo padre e al suo popolo: «Io rinnego tutto quello che voi adorate,",
    "eccetto Colui Che mi ha creato, poiché è Lui che mi guiderà».",
    "E di ciò fece una parola  che doveva perpetuarsi nella sua discendenza: forse ritorneranno [ad Allah].",
    "E anzi  , concessi a quelle genti e ai loro avi temporaneo godimento, finché fosse giunta loro la Verità e un Messaggero esplicito.",
    "Ma quando la Verità giunse loro, dissero: «È magia, noi non crediamo in essa!».",
    "E dicono: «Perché questo Corano non è stato rivelato ad un maggiorente di una di queste due città?»  .",
    "Sono forse loro i dispensatori della misericordia del tuo Signore? Siamo Noi che distribuiamo tra loro la sussistenza in questa vita, che innalziamo alcuni di loro sugli altri, in modo che gli uni prendano gli altri a loro servizio  . La misericordia del tuo Signore è però [di gran lunga] migliore di quello che accumulano.",
    "Se non fosse per il fatto che [in tal modo] gli uomini sarebbero diventati una sola comunità [di miscredenti], avremmo fatto d’argento i tetti delle case di coloro che non credono al Compassionevole, e scale per accedervi.",
    "[Ugualmente avremmo fatto] per le loro case, porte e divani [d’argento] sui quali distendersi,",
    "e ornamenti d’oro. Tutto ciò non sarebbe che godimento effimero di questa vita, mentre l’Altra vita, presso il tuo Signore, è per i timorati.",
    "Assegneremo la compagnia inseparabile di un diavolo a chi si distoglie dal Monito del Compassionevole.",
    "In verità [i diavoli] frappongono ostacoli sulla via di Allah e [gli uomini] credono di essere sulla buona strada.",
    "Quando poi [un tal uomo] verrà a Noi, dirà: «Ahimè, quanto vorrei che tra te e me  ci fosse la distanza che separa i due Orienti!»  . Che detestabile compagno!",
    "Ma non vi servirà a nulla  in quel Giorno, poiché siete stati ingiusti e pertanto sarete insieme nel castigo.",
    "Puoi forse far sentire il sordo o dirigere il cieco e colui che persiste nell’errore palese?",
    "Ci vendicheremo di loro, sia che ti facciamo morire,",
    "sia che ti facciamo vedere quel che gli promettemmo  , poiché Noi prevarremo su di loro.",
    "Stringi con forza quello che ti è stato rivelato. Tu sei sulla retta via.",
    "In verità questo è un Monito per te e per il tuo popolo; presto sarete interrogati [in proposito],",
    "Chiedi ai Nostri messaggeri che inviammo prima di te, se mai indicammo dèi da adorare all’infuori del Compassionevole.",
    "Già inviammo Mosè con i Nostri segni a Faraone e ai suoi notabili. Disse: «Io sono il messaggero del Signore dei mondi».",
    "Quando mostrò loro i Nostri segni, essi li schernirono,",
    "mentre ogni segno che facemmo vedere loro era più grande dell’altro! Li colpimmo con il castigo affinché tornassero a Noi…",
    "Dissero: «O mago, implora per noi il tuo Signore, in nome del patto  che ha stretto con te. Allora certamente ci lasceremo guidare».",
    "Quando poi allontanammo il castigo da loro, vennero meno [al giuramento].",
    "Faraone arringò il suo popolo e disse: «O popol mio, forse non mi appartiene il regno dell’Egitto, con questi canali che scorrono ai miei piedi? Non vedete dunque?",
    "Non son forse migliore di questo miserabile che sa appena esprimersi?",
    "Perché non gli sono stati lanciati braccialetti d’oro [dal cielo], perché non lo accompagnano schiere di angeli?».",
    "Cercò così di confondere il suo popolo ed essi gli obbedirono: era gente malvagia.",
    "Quando poi Ci irritarono, Ci vendicammo di loro e li affogammo tutti.",
    "Facemmo di loro un ricordo e un esempio per i posteri.",
    "Quando viene proposto l’esempio del figlio di Maria, il tuo popolo lo rifiuta",
    "dicendo: «I nostri dèi non sono forse migliori di lui?». Ti fanno questo esempio solo per amor di polemica, ché sono un popolo litigioso  .",
    "Egli non era altro che un Servo, che Noi abbiamo colmato di favore e di cui abbiamo fatto un esempio per i Figli di Israele.",
    "Se volessimo, trarremmo angeli da voi ed essi vi sostituirebbero sulla terra  .",
    "Egli  è un annuncio  dell’Ora. Non dubitatene e seguitemi, questa è la retta via.",
    "Non ve ne distolga Satana, egli è vostro dichiarato nemico.",
    "Quando Gesù portò le prove evidenti disse: «Sono venuto a voi con la saggezza  e per rendervi esplicita una parte delle cose su cui divergete  . Temete Allah e obbeditemi.",
    "In verità Allah è il mio e vostro Signore. AdorateLo allora. Ecco la retta via».",
    "Ma le loro fazioni  furono tra loro discordi. Guai agli ingiusti per via del castigo di un Giorno doloroso.",
    "Aspettano altro che l’Ora? Verrà all’improvviso, senza che se ne avvedano.",
    "In quel Giorno gli amici saranno nemici gli uni degli altri, eccetto i timorati.",
    "[Verrà loro detto:] «O Miei servi, oggi non avrete paura e non sarete afflitti,",
    "[poiché siete] coloro che credono nei Miei segni e siete sottomessi:",
    "entrate nel Paradiso, voi e le vostre spose, sarete onorati –",
    "circoleranno tra loro vassoi d’oro e calici, e colà ci sarà quel che desiderano le anime e la delizia degli occhi – e vi rimarrete in perpetuo.",
    "Ecco il Paradiso che vi è stato fatto ereditare per quel che avete fatto.",
    "E vi saranno molti frutti e ne mangerete».",
    "I malvagi rimarranno in eterno nel castigo dell’Inferno",
    "che non sarà mai attenuato e in cui si dispereranno.",
    "Non saremo Noi ad essere ingiusti nei loro confronti: sono loro gli ingiusti.",
    "Urleranno: «O Mâlik  , che ci finisca il tuo Signore!». Risponderà: «In verità siete qui per rimanervi».",
    "Già vi portammo la verità, ma la maggior parte di voi detestava la verità.",
    "Hanno voluto tendere le loro trame? Anche Noi abbiamo tramato.",
    "O forse credono che non ascoltiamo i loro segreti e le loro confidenze? Invece sì, i Nostri angeli  registrano dinnanzi a loro.",
    "Di’: «Se il Compassionevole avesse un figlio, sarei il primo ad adorarlo».",
    "Gloria al Signore dei cieli e della terra, al Signore del Trono, ben al di sopra di quel che Gli attribuiscono.",
    "Lasciali divagare e giocare, finché non incontreranno il Giorno che è stato loro promesso.",
    "Egli è Colui Che è Dio nel cielo e Dio sulla terra. Egli è il Saggio, il Sapiente.",
    "Sia benedetto Colui Cui appartiene la sovranità dei cieli, della terra e di quel che vi è frammezzo. Presso di Lui è la scienza dell’Ora. A Lui sarete ricondotti.",
    "Coloro che essi invocano all’infuori di Lui, non hanno alcun potere di intercessione, eccetto coloro che avranno testimoniato la verità con piena conoscenza  .",
    "Se chiedi loro chi li abbia creati, risponderanno certamente: «Allah». Come possono allora allontanarsi da Lui?",
    "E [a] quel grido [del Profeta]: «O Signore! Questo è un popolo che non crede!»,",
    "[risponderà Allah]: «Allontanati da loro [o Muhammad] e di’: “Pace”. Presto sapranno»  Vedi Appendice  «un Corano arabo»: nel senso di una «lettura» in lingua araba.  «nella Madre del Libro»: l’archetipo celeste del Corano che è custodito presso Allah (gloria a Lui l’Altissimo); vedi anche LVI, LXXXV,  «Ne facemmo perire di ben più temibili»: il paragone è tra i popoli antichi che già subirono il castigo di Allah e gli altri, a cominciare dai meccani.  «non eravamo neppure in grado di domarli!»: lett. «non potevamo afferrare le loro corna» che corrisponde ad un nostro modo di dire: «afferrare il toro per le corna». Significa: «Non sapevamo come addomesticarli».  Fa parte della Sunna recitare l’invocazione contenuta nei verss. e di questa sura ogni qualvolta si salga su una cavalcatura o su un mezzo di trasporto.  «Gli hanno ascritto i Suoi servi»: «hanno creduto che qualche creatura potesse essere parte di Lui e condividerne la divinità».  A proposito dell’atteggiamento nei confronti delle figlie femmine e sul fatto che i pagani affermavano che gli angeli fossero «figlie di Allah», vedi nota a XVI,  Cioè la nascita di una figlia.  Con un rapido efficacissimo inserto, Allah (gloria a Lui l’Altissimo) ci riferisce quello che passava nella mente di un arabo pagano quando lo informavano della nascita di una figlia.  «… sarà scritta»: nel celeste registro che contiene le azioni degli uomini.  «una comunità»: «umma», nel senso di una comunità religiosa.  «… prima di te» o Muhammad!  «… ad una città…»: nel senso di un popolo.  «siete stati inviati»: il passaggio dal singolare al plurale indica che la risposta veniva data al profeta Muhammad (pace e benedizioni su di lui) che personifica l’unità dottrinale dei profeti. Inoltre, in alcuni casi furono due o tre i messaggeri inviati alle genti (vedi XXXVI, ).  Nei verss. -sono indicati i princìpi dottrinali che Allah (gloria a Lui l’Altissimo) ispirò ad Abramo (pace su di lui) per guidarlo nella sua ricerca: negazione del paganesimo, fede nel Creatore e fiduciosa aspettativa nella Sua Guida. Questi i princìpi del culto dell’Unico che tutti i profeti e gli inviati di Allah svilupparono con le loro missioni. Infine Muhammad (pace e benedizioni su di lui) ricevette e predicò l’ultima Scrittura, il Corano e con esso diede la forma definitiva alla religione per tutti gli uomini e per tutti i tempi: l’IsIàm.  «E anzi»: sottintendendo: «Non fulminai immediatamente gli empi ma concessi…».  «queste due città»: La Mecca e Taif (Tabarì xxv, ).  Nella prima parte del versetto il Corano viene paragonato al cibo che Allah (gloria a Lui l’Altissimo) provvede agli uomini. Esso è il cibo dello spirito senza il quale ogni altro nutrimento sarebbe solo ingrasso per animali. Solo l’Altissimo (gloria a Lui) può stabilire chi è degno di essere il primo destinatario di questa Sua misericordia. Nella seconda parte il versetto costruisce un paragone con l’eccellenza spirituale di cui sopra e stabilisce che le diseguaglianze sociali presenti in questa vita derivano dalla volontà di Allah; di conseguenza non è disonore servire, non è motivo di superbia prendere a servizio.  «tra te e me»: tra l’uomo e il demone di cui al vers.  «i due Orienti»: vedi nota a lv,  «non vi servirà a nulla»: la vostra lamentela.  Allah (gloria a Lui l’Altissimo) informa il Suo Inviato (pace e benedizioni su di lui) che il castigo ricadrà sui miscredenti a prescindere dal fatto che egli sia ancora in vita oppure no.  «in nome del patto»: secondo Tabarì (xxv, si riferisce alla promessa di Allah (gloria a Lui l’Altissimo) di allontanare l’afflizione dal popolo di Faraone, non appena avessero creduto nel Dio unico e nel messaggio recato da Mosè.  I meccani polemizzavano contro Muhammad (pace e benedizioni su di lui) citando la figura di Gesù. «Se un uomo viene adorato come Dio – dicevano – non è diverso dai nostri dèi.» E non capivano il rispetto e l’onore con cui i musulmani consideravano (e considerano) Gesù (pace su di lui) profeta di Allah.  «Così come traemmo Gesù da Maria senza che avesse bisogno di un padre» (ed Èva da Adamo senza madre).  «Egli»: secondo la maggior parte dei commentatori si tratterebbe di Gesù di cui si parla già ai verss. -L’escatologia islamica dà un grande ruolo alla figura di Gesù. Nei Tempi Ultimi egli scenderà su Damasco, affronterà e sconfiggerà l’Anticristo.  «è un annuncio»: lett. una scienza.  «la saggezza»: nella profezia che Allah (gloria a Lui l’Altissimo) diede a Gesù, la saggezza («giusta ed equilibrata conoscenza delle cose») aveva certamente una grande parte.  Egli non portò una nuova legge ma venne a dirimere i contrasti sulla legge già esistente (la Toràh), a condannare il formalismo religioso degli ebrei e la loro mancanza di vera pietas, ad annunciare la venuta di Muhammad (pace e benedizioni su di lui) e della legge finale.  Tra gli ebrei si formarono diverse fazioni discordi a proposito di Gesù e della sua predicazione.  «Mâlik»: è il nome del guardiano dell’Infemo.  «I Nostri angeli»: lett. «i Nostri inviati».  «eccetto coloro che…»: Gesù e gli angeli (Tabarì xxv, ). La dottrina islamica ammette, nel Giorno del Giudizio e con il consenso divino, l’intercessione degli angeli, dei profeti, dei martiri, dei sapienti e degli uomini «ravvicinati» (i santi).",
    "Hâ’,Mîm  .",
    "Per il Libro esplicito.",
    "Lo abbiamo fatto scendere in una notte benedetta  , – in verità siamo Noi ad ammonire –",
    "durante la quale è stabilito ogni saggio decreto,",
    "decreto che emana da Noi. Siamo Noi ad inviare [i messaggeri],",
    "[segno della] misericordia del tuo Signore: Egli è audiente, sapiente,",
    "il Signore dei cieli, della terra e di quel che vi è frammezzo. Se solo ne foste convinti!",
    "Non c’è dio all’infuori di Lui, Colui Che dà la vita e dà la morte, il vostro Signore e il Signore dei vostri più lontani antenati.",
    "Ma quella gente invece dubita e scherza!",
    "Ebbene, aspetta il Giorno in cui il cielo recherà un fumo ben visibile  ,",
    "che avvolgerà gli uomini. Ecco un castigo doloroso!",
    "[Diranno]: «Signore, allontana da noi il castigo, perché [ora] crediamo».",
    "Da dove viene questa loro coscienza? Già giunse loro un messaggero esplicito,",
    "e gli voltarono le spalle dicendo: «È un neofita invasato»  .",
    "Se, per un istante, allontanassimo il castigo da voi, certamente sareste recidivi.",
    "Il Giorno in cui li afferreremo con implacabile stretta, Ci vendicheremo.",
    "Prima di loro mettemmo alla prova il popolo di Faraone, quando giunse loro un nobilissimo messaggero ",
    "[che disse]: «Datemi i servi di Allah! Io sono per voi un messaggero affidabile!",
    "Non siate insolenti nei confronti di Allah! In verità vengo a voi con evidente autorità.",
    "Mi rifugio in Colui che è mio Signore e vostro Signore, affinché voi non mi lapidiate.",
    "Se non volete credere in me, almeno non siatemi ostili»  .",
    "Invocò poi il suo Signore: «In verità sono un popolo di malvagi».",
    "[Disse il Signore]: «Fai viaggiare di notte i Miei servi: sarete inseguiti.",
    "Lascerai il mare aperto: sarà un’armata di annegati».",
    "Quanti giardini e sorgenti abbandonarono,",
    "e campi, e comode residenze,",
    "e il benessere di cui si deliziavano!",
    "Così fu: demmo tutto ciò in eredità ad altro popolo.",
    "Non li piansero né il cielo né la terra  e non fu concessa loro dilazione alcuna.",
    "Salvammo i Figli di Israele dall’umiliante tormento,",
    "da Faraone che era tiranno e prevaricatore.",
    "Con conoscenza di causa ne facemmo degli eletti tra le creature.",
    "Demmo loro segni che contenevano una prova palese.",
    "Ora questi dicono  :",
    "«Non avremo altro che la prima morte e non saremo risuscitati.",
    "Fate risorgere i nostri avi, se siete veritieri».",
    "Son essi migliori, o il popolo di Tubba‘  o coloro che li precedettero? Li annientammo perché in verità erano malvagi.",
    "Non creammo i cieli e la terra e quel che vi sta frammezzo per gioco,",
    "non li creammo che secondo verità. Ma la maggior parte di loro non lo sa.",
    "Invero il Giorno del Verdetto è fissato per tutti quanti,",
    "il Giorno in cui nessun alleato darà rifugio al suo alleato in alcunché e non saranno soccorsi,",
    "eccetto chi avrà la misericordia di Allah. In verità Egli è l’Eccelso, il Misericordioso.",
    "In verità l’albero di Zaqqùm  ,",
    "è il cibo del peccatore.",
    "Ribollirà nel [suo] ventre come metallo liquefatto,",
    "come bolle l’acqua bollente.",
    "«Afferratelo e trascinatelo nel fondo della Fornace",
    "e gli si versi sul capo il castigo dell’acqua bollente.",
    "Gusta [questo]: sei forse tu l’eccelso, il nobile?»",
    "Ecco quello di cui dubitavate!",
    "I timorati avranno asilo sicuro,",
    "tra giardini e sorgenti.",
    "Saranno vestiti di seta e broccato e staranno gli uni di fronte agli altri.",
    "Sarà così e daremo loro in spose fanciulle dai grandi occhi.",
    "Colà chiederanno senza timore ogni tipo di frutto.",
    "E non proveranno altra morte oltre a quella prima morte [terrena]. [Allah] li ha preservati dal tormento della Fornace,",
    "per grazia del tuo Signore: questa è la più grande beatitudine.",
    "Abbiamo reso facile questo [Corano], nel tuo idioma, affinché riflettano.",
    "Aspetta dunque, ché anche loro aspettano.  Vedi Appendice  «una notte benedetta»: secondo lo stesso Corano (II, la prima discesa del Libro avvenne nel mese di Ramadan, il nono del calendario musulmano. La tradizione islamica precisa trattarsi di una delle ultime cinque notti dispari del mese, tradizionalmente la ventisettesima (vedi anche sura XCVII).  Il fumo è uno dei segni che precederanno il Giorno del Giudizio.  Quello di essere uno strumento nelle mani di qualche fantomatico personaggio è un’accusa che i pagani mossero spesso all’Inviato di Allah (pace e benedizioni su di lui); vedi anche XVI, e la nota.  Il versetto si riferisce a Mosè (pace su di lui).  «non siatemi ostili»: nel senso di: «lasciate che faccia la mia strada, senza frapporvi ostacoli».  Una tradizione riferisce che per ogni credente ci sono due varchi nel cielo, uno per far salire le sue buone azioni fino al cospetto di Allah (gloria a Lui l’Altissimo) e l’altra per far scendere il suo pane quotidiano. Quando egli muore, questi due varchi lo compiangono e lo rimpiange la terra, nel punto in cui era solito prosternarsi per adorare il suo Signore.  «questi dicono»: i pagani della Mecca.  « popolo di Tubba‘ »: sono chiamati così alcuni antichi re dello Yemen appartenenti alla tribù degli Himyar.  Vedi xvii, e la nota, xxxvii, e la nota e LVI, .",
    "Hà’, Mìm  .",
    "La rivelazione del Libro  proviene da Allah, l’Eccelso, il Saggio.",
    "In verità nei cieli e sulla terra ci sono segni per coloro che credono,",
    "nella vostra creazione e negli animali che dissemina [sulla terra], ci sono segni per coloro che credono con fermezza.",
    "Nell’alternarsi della notte e del giorno, nell’acqua che Allah fa scendere dal cielo e per mezzo della quale vivifica la terra dopo che era morta, nel dispiegarsi dei venti, ci sono segni per coloro che ragionano.",
    "Ecco i versetti di Allah, che noi ti recitiamo in tutta verità. In quale discorso e in quali segni potranno credere, oltre a [quelli] di Allah?",
    "Guai ad ogni bugiardo peccatore,",
    "che ode recitare davanti a sé i versetti di Allah, ma insiste nella sua superbia, come se non li avesse affatto uditi! Annunciagli dunque un doloroso castigo.",
    "Se impara qualcuno dei Nostri versetti, li volge in scherno. Ecco coloro che avranno l’umiliante tormento:",
    "li attende l’Inferno. Non servirà a niente quel che avranno fatto, né gli alleati che si sono presi all’infuori di Allah. Avranno un castigo terribile.",
    "Questa è la guida  . Coloro che non credono nei segni del loro Signore avranno doloroso supplizio.",
    "Allah è Colui Che ha messo il mare al vostro servizio, affinché vi scivoli la nave per ordine Suo e voi vi procuriate la Sua grazia, affinché siate riconoscenti.",
    "E vi ha sottomesso tutto quello che è nei cieli e sulla terra: tutto [proviene] da Lui. In verità in ciò vi sono segni per coloro che riflettono.",
    "Di’ ai credenti di perdonare coloro che non sperano nei Giorni di Allah: [Egli] compenserà ogni popolo per quello che si è meritato.",
    "Chi fa il bene, lo fa per se stesso, e chi fa il male lo fa contro di sé. Infine sarete tutti ricondotti al vostro Signore.",
    "Già abbiamo dato ai Figli di Israele la Scrittura, la saggezza e la profezia. Concedemmo loro cibi eccellenti e li preferimmo agli altri popoli  .",
    "Demmo loro prove evidenti del [Nostro] Ordine  ; non si divisero, astiosi gli uni con gli altri se non dopo che giunse loro la scienza. In verità nel Giorno della Resurrezione il tuo Signore giudicherà tra di loro, a proposito delle loro divergenze.",
    "In seguito ti abbiamo posto sulla via dell’Ordine  . Seguila e non seguire le passioni di coloro che non conoscono nulla.",
    "Non potranno giovarti in nulla contro Allah. In verità gli ingiusti sono alleati gli uni degli altri, mentre Allah è alleato dei timorati.",
    "Questo [Corano] per gli uomini è un appello al veder chiaro, una guida e una misericordia per coloro che credono fermamente.",
    "Coloro che commettono il male credono che Noi li tratteremo alla stessa stregua di coloro che credono e compiono il bene, come se fossero uguali nella loro vita e nella loro morte  ? Come giudicano male!",
    "Allah creò in tutta verità i cieli e la terra, affinché ogni uomo sia compensato per quel che avrà fatto. Nessuno subirà un torto.",
    "Non hai visto quello che assume a divinità le sue passioni  ? Allah scientemente lo allontana, suggella il suo udito e il suo cuore e stende un velo sui suoi occhi. Chi lo potrà dirigere dopo che Allah [lo ha sviato]? Non rifletterete dunque?",
    "Dicono: «Non c’è che questa vita terrena: viviamo e moriamo; quello che ci uccide è il tempo che passa». Invece non possiedono nessuna scienza, non fanno altro che illazioni.",
    "Quando vengono recitati a loro i Nostri versetti espliciti, non hanno altro argomento eccetto: «Fate risorgere i nostri avi, se siete sinceri».",
    "Di’: «Allah vi dà la vita e poi vi dà la morte, quindi vi riunirà nel Giorno della Resurrezione. Non c’è dubbio in proposito, ma la maggior parte degli uomini non lo sa».",
    "[Appartiene] ad Allah la sovranità dei cieli e della terra; e nel Giorno in cui scoccherà l’Ora, saranno perduti i seguaci della falsità.",
    "E vedrai ogni comunità genuflessa. Ogni comunità sarà convocata davanti al suo libro  : «Oggi sarete compensati per quello che avete fatto».",
    "Ecco il Nostro Libro che rivela la verità su di voi: sì, abbiamo tenuto nota di [tutto] ciò che facevate.",
    "Quanto a coloro che avranno creduto e compiuto il bene, il Signore li accoglierà nella Sua misericordia. Questo è il successo evidente!",
    "A coloro che invece non avranno creduto [sarà detto]: «Non vi sono stati recitati i Miei versetti? Ma eravate superbi ed eravate un popolo di malvagi».",
    "Quando si diceva: «In verità la promessa di Allah è veritiera e non c’è dubbio alcuno sull’Ora», voi rispondevate: «Non sappiamo cos’è l’Ora, facciamo solo supposizioni, senza peraltro esserne convinti».",
    "Appariranno loro [le conseguenze] di quel che avranno fatto e ciò di cui si burlavano li avvolgerà  .",
    "E sarà detto loro: «Oggi Noi vi dimentichiamo, come voi dimenticavate l’incontro di questo vostro Giorno. Il vostro soggiorno sarà il Fuoco e non avrete chi vi soccorra.",
    "Ciò perché schernivate i segni di Allah e vi seduceva la vita terrena». In quel Giorno, non saranno fatti uscire  e non saranno accettate le loro scuse.",
    "La lode appartiene ad Allah, Signore dei cieli e della terra, Signore dei mondi.",
    "[Appartiene] a Lui la magnificenza dei cieli e della terra. Egli è l’Eccelso, il Saggio.   Vedi Appendice  Il Libro per antonomasia, il Sublime Corano.  «… è la guida»: il Corano. Vedi II,  «agli altri popoli»: loro contemporanei.  «… prove evidenti del Nostro] Ordine»: le prove che i precetti e le leggi rivelate tramite i profeti, provenivano da Allah.  «In seguito ti abbiamo posto [o Muhammad] sulla via dell’Ordine»: ti abbiamo guidato in base alle leggi e ai precetti che ti venivano rivelati dal Corano.  «nella loro vita e nella loro morte»: in questa vita terrena e nell’altra vita.  Allah (gloria a Lui l’Altissimo) stigmatizza una volta di più il disperato, squallido tentativo dell’uomo di fare di se stesso l’unico punto di riferimento etico e spirituale. Questa tendenza presente in ogni tempo ha condotto e conduce alle forme più esecrabili del comportamento umano, alle perversioni personali e di massa, dalla morte dell’anima ai genocidi per fame o malattie perpetrati contro i più deboli. In nome del «dio progresso» si sacrifica la natura, per il «dio bellezza» si usano prodotti a base di feti umani o si producono gravidanze per poi interromperle, il «dio denaro» trasforma la vita in una grande transazione nella quale non è importante quello che si è ma solo quello che si possiede.  «al suo libro»: è il registro delle azioni degli uomini.  « ciò di cui si burlavano li avvolgerà»: il Giudizio di Allah (gloria a Lui l’Altissimo) e il Suo castigo.  « non saranno fatti uscire »: dall’Inferno.  «Al-’Ahqâf» (dune tortuose, colli, oppure piccole caverne scavate sul fianco di una montagna). In questo territorio vivevano gli ‘Ad, il popolo che ricevette e rifiutò il messaggio recato dal profeta Hûd (pace su di lui)."
  ]
}