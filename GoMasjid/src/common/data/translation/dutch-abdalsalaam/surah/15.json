{
  "meta": {
    "id": 235,
    "name": "Malak Faris Abdalsalaam",
    "translator_name": "Malak Faris Abdalsalaam",
    "slug": "dutch-abdalsalaam",
    "language_name": "dutch"
  },
  "verses": [
    "Alif, Lām, Rā. Dit zijn de verzen van het Boek en een duidelijke Koran.",
    "Misschien zullen degenen die ongelovig zijn wensen dat zij moslim zouden zijn.",
    "Laat hen eten en zichzelf vermaken, en laat hen vooringenomen zijn met (valse) hoop. Zij zullen erachter komen!",
    "En nooit hebben Wij een stad vernietigd zonder dat er een bekend besluit voor was.",
    "Geen volk kan zijn termijn verhaasten, noch het vertragen.",
    "En zij zeggen: “O jij aan wie de vermaning is neergezonden! Waarlijk, jij bent een dwaze man.",
    "Waarom breng je ons geen Engelen als je waarachtig bent?”",
    "Wij sturen de Engelen niet naar beneden, behalve met de Waarheid en in dat geval zullen zij geen uitstel hebben!",
    "Waarlijk! Wij waren het die de Vermaning (de Koran) hebben neergezonden, dus zullen ook Wij er over waken (m.b.t. veranderingen, verdraaiingen, toevoegingen of weglatingen)",
    "Voorwaar, Wij hebben Boodschappers vόόr jou gezonden naar de vroegere volken.",
    "En nooit kwam er een Boodschapper tot hen of zij dreven de spot met hen.",
    "Dus laten Wij het (ongeloof) in de harten van de misdadigers binnentreden.",
    "Zij zullen er niet in geloven en reeds is het voorbeeld vooruit gegaan.",
    "En zelfs als Wij voor hen een hemelpoort zouden openen en zij zouden daarin kunnen opstijgen,",
    "Zouden zij zeker zeggen: “Onze ogen zijn duizelig. Nee, wij zijn een behekst\" volk.”",
    "En voorwaar, Wij hebben sterrenstelsels in de hemel geplaatst en Wij hebben het voor toeschouwers daarvan versierd.",
    "En Wij hebben haar bewaakt tegen elke vervloekte Satan.",
    "Behalve hij die (de Satan) heeft afgeluisterd, en door een duidelijk vlammend vuur wordt achtervolgd.",
    "En de aarde hebben Wij uitgespreid en daarop stevige bergen geplaatst en Wij hebben daarop allerlei zaken laten groeien in goede verhouding.",
    "En Wij hebben voor jullie daar levensonderhoud gemaakt, en ook voor degenen die jullie niet voorzien.",
    "En er is niets of de schatten daarvan zijn bij Ons, en Wij zenden deze slechts volgens een vastgestelde maatgeving neer.",
    "En Wij sturen bevruchtende winden, dan laten wij het water uit de hemel neerdalen, en Wij geven het jullie te drinken. En jullie zijn daar niet de bewaarders van.",
    "En zeker Wij! Wij zijn het Die het leven geven en de dood veroorzaken, en Wij zijn de Erfgenamen.",
    "En voorwaar, Wij kennen de mensen van jullie die jullie zijn voorgegaan (in de dood) overleden is, en voorwaar Wij kennen de huidige generatie van jullie, en ook degenen die hierna zullen komen.",
    "En waarlijk, jullie Heer zal hen verzamelen. Waarlijk. Hij is Alwijs, Alwetend.",
    "En voorwaar, Wij schiepen (de stamvader van) de mensheid (Adam) van droge klei; van zwarte aarde.",
    "En (de stamvader van) de Djinn (Iblies) hebben Wij (vóór de schepping van Adam) uit een vlammend vuur geschapen.",
    "En (gedenk) toen jullie Heer tegen de Engelen zei: “Ik zal een mens scheppen van aangeloden klei, van veranderde zachte zwarte aarde.",
    "Toen Ik hem vervolmaakt had en Mijn geest erin geblazen had toen knielden zij (de \"Engelen) voor hem.”",
    "Dus knielden de Engelen allemaal tezamen voor hem.",
    "Behalve Iblies, hij weigerde onder de knielenden te zijn.",
    "(Allah) zei: “O Iblies! Waarom ben jij niet onder de knielenden?”",
    "(Iblies) zei: “Ik ben niet degene die voor een mens neerknielt, die U van aangeloden klei, van zachte zwarte aarde heeft gemaakt.”",
    "(Allah) zei: “Ga hier (het Paradijs) weg, want waarlijk, jij bent een verworpene.”",
    "En voorwaar, de vloek rust op jou tot aan de Dag der Vergelding.",
    "(Iblies) zei: “O mijn Heer! Geef mij uitstel tot de dag dat (de doden) worden opgewekt.”",
    "(Allah) zei: “(Goed dan), jij behoort tot diegenen die Ik uitstel heb verleend.",
    "Tot aan de Dag waarvan het tijdstip vaststaat (en de eerste bazuinstoot zal weerklinken).”",
    "(Iblies) zei: “O mijn Heer! Omdat U mij hebt laten dwalen zal ik voor hen (hun zondes) verfraaien op de aarde en zal ik ze allen misleiden.",
    "Behalve Uw uitverkorenen, de (oprechte) dienaren onder hen.”",
    "(Allah) zei: “Dit is de weg die recht naar Mij leidt.”",
    "Voorzeker, jij zal geen gezag hebben over Mijn (oprechte) dienaren, behalve over de afgodenaanbidders die jou (al dwalende) volgen.",
    "En zeker, de Hel is de beloofde plaats voor hen allen.",
    "Zij heeft zeven poorten, aan iedere poort is er een klasse toegewezen.",
    "Waarlijk! De godvrezenden zullen in de Tuinen en bij de bronnen zijn.",
    "(Er zal tegen hen gezegd worden): “Treed daarin binnen in vrede en veiligheid.”",
    "En Wij zullen alle wrok uit hun hart uitroeien, (dus het zal zijn alsof) broeders tegenover elkaar op rustbanken zitten.",
    "Geen gevoel van vermoeidheid zal hen raken noch zal hen gevraagd worden het te verlaten.",
    "Verklaar aan Mijn dienaren (O Mohamed) dat waarlijk Ik, de Vergevingsgezinde, de Genadevolle ben.",
    "En dat Mijn bestraffing zeker de pijnlijkste bestraffing is.",
    "En vertel hen over de gasten van Ibrahim.",
    "Toen zij op hem toetraden en zeiden: “Vrede voor u! (Ibrahim) zei: “Voorwaar! Wij zijn bang voor jullie.”",
    "Zij zeiden: “Wees niet bang! Wij brengen goed nieuws (over de geboorte) van een jongen die veel wijsheid en kennis bezit.”",
    "(Ibrahim) zei: “Brengen jullie mij goed nieuws als ik al oud ben! Waarover geven jullie mij dan goed nieuws?”",
    "Zij zeiden: “Wij brengen jou goed nieuws in waarheid. Behoor dus niet tot de wanhopigen.”",
    "(Ibrahim) zei: “En wie wanhoopt van de genade van zijn Heer behalve die afgedwaald is?”",
    "(Ibrahim) zei: “Wat is die zaak waarvoor jullie zijn gekomen, O Boodschappers?”",
    "Zij zeiden: “Wij zijn naar een volk gestuurd dat misdadig is.",
    "(Allen) behalve de familie van Loeth. Hen zullen wij allen beslist redden.",
    "Behalve zijn vrouw, voor wie Wij besloten hebben dat zij onder degenen zal zijn die achterblijven.",
    "En toen de Boodschappers naar de familie van Loeth kwamen.",
    "Hij zei: “Waarlijk! Jullie zijn onbekenden voor mij.”",
    "Zij (de Engelen) zeiden: “Nee, wij zijn tot jullie gekomen met dat waarover zij twijfelden.",
    "En wij hebben jou de Waarheid gebracht en zeker, wij spreken de waarheid.",
    "Reis dan af in een deel van de nacht met je familie en jij sluit de achterhoede af, en laat niemand onder jullie achterom kijken, maar ga naar de plaats waar je bevolen bent te gaan.”",
    "En Wij maakten dit besluit aan hem bekend, dat de levenswortels van degenen in de vroege ochtend zouden worden afgesneden.",
    "En de inwoners van de stad (Sodom) kwamen zich verheugen.",
    "(Loeth) zei: “Waarlijk! Dit zijn mijn gasten, beschaam mij dus niet.”",
    "En vrees Allah en breng geen schande over mij.”",
    "Zij zeiden: “Hebben wij jou niet verboden (over ons te praten) tegen de mensen?”",
    "(Loeth) zei: “Dit (de meisjes van het volk) zijn mijn dochters als jullie zo moeten handelen.”",
    "Waarlijk, bij jouw leven (O Mohammed) in hun wilde roes, lopen zij blind rond.",
    "Dus overviel de straf hen bij de zonsopkomst;",
    "En Wij keerden haar (de stad Sodom in Palestina) om en lieten er stenen van gebakken klei op vallen.",
    "Zeker! Hierin zijn Tekenen voor degenen die zien.",
    "En waarlijk! Zij (de stad) ligt aan een bestaande weg. (van Mekka naar Syrië)",
    "Zeker! Daarin is beslist een Teken voor de gelovigen.",
    "En de bewoners van het Woud waren ook onrechtvaardigen.",
    "Wij namen dus wraak op hen. En zij liggen beiden op een openlijke weg, goed te zien.",
    "En waarlijk, de bewoners van de rotsvallei (Hidjr) ontkenden de Boodschappers.",
    "En Wij gaven hen Onze Tekenen, maar zij hadden daar een afkeer van.",
    "En zij hieuwen woningen uit de rotsen (en voelden zich) veilig.",
    "Toch greep de straf hen in de vroege ochtend.",
    "En alles wat zij plachten te verdienen, baatten hen niet.",
    "En Wij hebben de hemelen en de aarde en alles wat daar tussen is niet geschapen behalve met de Waarheid. En het Uur zal zeker komen, vergeef hun fouten met een passende vergiffenis.",
    "Waarlijk, jullie Heer is de Alwetende Schepper.",
    "En voorwaar, Wij hebben jou de zeven vaak herhaalde verzen gegeven en de grote Koran.",
    "Kijk niet verlangend met jullie ogen naar datgene wat Wij bepaalde groepen van hen hebben gegeven, noch wees bedroefd over hen. En sla jullie ogen neer voor de gelovigen.",
    "En zeg (O Mohammed): “Ik ben zeker een duidelijke waarschuwer.”",
    "Zoals Wij (de bestraffing) over de verdelers hebben neergezonden.",
    "Die de Koran in gedeelte hebben onderverdeeld.",
    "Bij jouw Heer, Wij zullen hen allen zeker tot de verantwoording roepen.",
    "Voor alles wat zij gedaan hebben.",
    "Verkondig daarom openlijk, dat wat je opgedragen is en keer je af van afgodenaanbidders.",
    "Waarlijk! Wij zullen voor jullie voldoende zijn tegen de spotters!",
    "Die naast Allah een andere god plaatsen, zij zullen het te weten komen.",
    "Voorwaar, Wij weten dat jouw borst benauwd is door wat zij zeggen.",
    "Verheerlijk jouw Heer met de lof die Hem toekomt en wees één van degenen die (voor Hem) knielen.",
    "En aanbid jouw Heer totdat het zekere (de dood) tot jullie komt."
  ]
}