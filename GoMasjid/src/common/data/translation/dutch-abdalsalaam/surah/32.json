{
  "meta": {
    "id": 235,
    "name": "Malak Faris Abdalsalaam",
    "translator_name": "Malak Faris Abdalsalaam",
    "slug": "dutch-abdalsalaam",
    "language_name": "dutch"
  },
  "verses": [
    "Alif, Lām, Mīm.",
    "De openbaring van het Boek is van de Heer der werelden waarover geen twijfel is.",
    "Of zeggen zij: “Hij (Mohammed) heeft het verzonnen!” Nee, het is de Waarheid van jouw Heer, zodat je de mensen kunt waarschuwen waarvoor nog geen waarschuwer vόόr jou is gekomen, zodat zij geleid zijn.",
    "Allah is Degene Die de hemelen en de aarde en alles wat daartussen is heeft geschapen in zes dagen. Toen zetelde Hij zich op de Troon. Er is voor jullie buiten Allah geen beschermer of bemiddelaar. Laten jullie je dan niet vermanen?",
    "Hij regelt (alle) zaken vanuit de hemel naar de aarde, dan zal het (de zaak) op een dag, die een duizend jaar van jullie berekening duurt, naar Hem opstijgen.",
    "Dat is Hij, de Alwetende van het onzichtbare en het zichtbare, de Almachtige, de Genadevolste.",
    "Degene Die alles wat Hij heeft geschapen, in de beste vorm heeft gegoten. En Hij begon de schepping van de mens uit klei.",
    "Toen maakte Hij zijn nageslacht van een uitttreksel van nederig water (sperma).",
    "Vervolgens voltooide Hij zijn schepping (in de juiste maten en verhoudingen), waarop Hij (een Engel zond om) hem te bezielen (met de levensadem) en Hij gaf jullie het gehoor (om geluiden op te vangen), het gezichtsvermogen (om kleuren te onderscheiden) en harten (om af te wegen tussen goed en slecht, nut en schade). (En toch) is de dank die jullie betuigen (voor deze gunsten) gering!\"",
    "En zij zeiden: “Als wij in de aarde zijn vergaan, zullen wij dan echt opnieuw geschapen worden?” Nee, maar zij ontkennen de ontmoeting met hun Heer!",
    "Zeg (O Mohammed): “De Engel des doods die over jullie beschikt zal jullie zielen nemen. Dan zullen jullie tot jullie Heer gebracht worden.”",
    "En als jullie maar konden zien wanneer de misdadigers hun hoofd voor hun Heer lieten hangen (zeggende): “Onze Heer! Wij hebben het nu gezien en gehoord, stuur ons dus terug, wij zullen goede daden verrichten. Waarlijk! Wij geloven nu met zekerheid.”",
    "En als Wij wilden, zeker! Dan zouden Wij iedere ziel haar Leiding geven, Maar het Woord is door Mij bepaald: dat Ik de Hel met zowel Djinn als mensen zal vullen.",
    "Proeven jullie dan (de bestraffing) omdat jullie de ontmoeting van deze Dag vergaten. Wij zullen jullie ook vergeten. Proef dus de eeuwige bestraffing voor wat jullie plachten te doen.",
    "Gelovig aan Onze Tekenen zijn slechts die, wanneer zij ermee vermaand worden op hun knieën vallen, en hun Heer verheerlijken en prijzen en zij, die niet trots zijn.",
    "Hun zijden verzaken hun bedden, Zij roepen hun Heer aan vol hoop en vrees, en geven uit (aan liefdadigheid) van hetgeen waarmee Wij hen hebben voorzien..",
    "Niemand weet wat voor hen verborgen blijft voor plezier, als een beloning voor wat zij plachten te doen.",
    "Is wie een gelovige is gelijk aan degene die verdorven is? Zij zijn niet gelijk.",
    "Wat betreft degenen die geloven en goede daden verrichten: voor hen zijn er de Tuinen (het Paradijs) als verblijfplaats, als ontvangst voor wat zij plachten te doen.",
    "En voor degenen die verdorven zijn: hun verblijfplaats zal het Vuur zijn. Iedere keer als zij \"daarvan weg willen, worden zij daar teruggebracht, en er zal tegen hen gezegd worden: “Proef de bestraffing van het Vuur die jullie plachten te ontkennen.”",
    "En waarlijk, Wij zullen hen de lichte bestraffing laten proeven, vόόr de overweldigende bestraffing. Hopelijk zullen zij terugkeren.",
    "En wie zondigt er meer dan degene die aan de Tekenen van zijn Heer wordt herinnerd en zich dan daarvan afkeert? Waarlijk, Wij zullen de misdadigers vergelden.",
    "En voorwaar, Wij gaven Mozes het Boek (de Thora). Twijfel dus niet aan de ontvangst ervan (de Koran). En Wij hebben het (de Thora) tot een Leiding voor de Kinderen van Israël gemaakt.",
    "En Wij stelden onder hen leiders aan, die leiding gaven volgens Ons bevel toen zij geduldig waren en met zekerheid in Onze Tekenen geloofden.",
    "Waarlijk, jullie Heer zal op de Dag der Opstanding tussen hen oordelen over datgene waarover zij van mening verschilden.",
    "Is er geen leiding voor hen in hoeveel generaties Wij vóór hen hebben vernietigd? Waarlijk, daarin zijn zeker Tekenen. Willen zij dan niet luisteren?",
    "Hebben zij dan niet gezien hoe Wij het water (in de wolken) naar het droge land zonder plantengroei drijven, en daarmee oogsten tevoorschijn doen komen waarvan hun vee en zij zelf eten? Zullen zij dan niet zien?",
    "Zij zeggen: “Wanneer zal dit Besluit zijn, als jij de waarheid vertelt?”",
    "Zeg: “Op de Dag van het Besluit zal het geloof van degenen die ongelovig zijn niet meer baten, noch zal hen uitstel verleend worden.”",
    "Keer je dus af van hen en wacht, waarlijk zij wachten (ook)."
  ]
}