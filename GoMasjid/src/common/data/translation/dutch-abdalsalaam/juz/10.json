{
  "meta": {
    "id": 235,
    "name": "Malak Faris Abdalsalaam",
    "translator_name": "Malak Faris Abdalsalaam",
    "slug": "dutch-abdalsalaam",
    "language_name": "dutch"
  },
  "verses": [
    "En weet dat wat jullie ook aan oorlogsbuit hebben verkregen; waarlijk één vijfde deel ervan is voor Allah, en voor de Boodschapper, en de naaste verwanten en de wezen, en de armen die bedelen en de reiziger; als jullie in Allah geloven en in wat Wij neer hebben gezonden naar Onze dienaar op de dag van het onderscheid, de dag dat de twee legers elkaar troffen – en Allah is tot alle dingen in staat.",
    "En (gedenk) toen jullie aan de smalle kant van het dal waren en zij aan de wijde kant. En de karavaan op lagere grond dan jullie. Zelfs als jullie een wederzijdse afspraak hadden gemaakt om elkaar te ontmoeten, zouden jullie hier zeker in gefaald hebben. Maar Allah had de zaak reeds beslist; zodat degenen die vernietigd moesten worden vernietigd zouden worden vanwege een duidelijk bewijs en degenen die in leven moesten blijven na een duidelijk bewijs bleven leven. En zeker, Allah is Alhorend, Alwetend.",
    "En (gedenk) dat toen Allah hen als een klein aantal in je droom liet zien. En als Hij hen als een groot aantal had laten zien, zouden jullie zeker ontmoedigd worden en jullie zouden zeker redetwisten om tot een beslissing te komen. Maar Allah heeft jullie gered. Hij weet wat zich in de harten bevindt.",
    "En (gedenk) toen jullie (het) troffen, Hij hen in jullie ogen als slechts weinig liet zien en Hij liet jullie in hun ogen als slechts weinig lijken, zodat Allah een zaak kon regelen die reeds beslist was en tot Allah keren alle zaken terug.",
    "O, jullie die geloven! Wanneer jullie op een leger stuiten, sta dan ferm tegen hen en gedenk Allah veelvuldig, zodat jullie zullen slagen.",
    "En gehoorzaam Allah en Zijn Boodschapper en redetwist niet onderling, waardoor jullie ontmoedigd raken en jullie kracht verdwijnt. En wees geduldig (in hulp en ondersteuning). Weet dat Allah aan de kant van de geduldigen staat.",
    "En wees niet zoals degenen die trots uit hun huizen komen om door de mensen gezien te worden en die de (mensen) op het Pad van Allah tegenhouden. En Allah omvat al hetgeen zij doen.",
    "(En gedenk) toen Iblies hun (kwade) daden voor hen juist deed lijken (door hen op te hitsen tegen de moslims) en zei: “Op deze dag zal geen méns de overhand krijgen over jullie (troepen) want ik (zal jullie bijstaan) zoals het een goede buur (betaamt).” Maar toen de twee legers (van moslims en ongelovigen) elkaar in het oog kregen, keerde hij op zijn schreden terug en zei: “Waarlijk, ik heb niets met jullie te maken. Voorwaar, ik zie wat jullie niet zien. Waarlijk! Ik vrees (dat) Allah (mij zal vernietigen), want Allah is streng in de bestraffing.”",
    "Toen de hypocrieten en degenen in wiens harten een ziekte was, zeiden: ”Deze mensen zijn door hun godsdienst misleid.” Maar iedereen die zijn vertrouwen in Allah legt, dan zeker, Allah is Almachtig, Alwijs.",
    "En als jij kon zien wanneer de Engelen (de zielen van) de ongelovigen wegnamen, zij beukten op hun gezichten en hun ruggen (zeggende): “Proef de bestraffing van het laaiende vuur.”",
    "Dit is vanwege wat jullie handen vooruit hebben gestuurd. En waarlijk, Allah is niet onrechtvaardig voor Zijn dienaren.",
    "(Hun gedrag is) gelijk aan het gedrag van de mensen van de Farao en van degenen vóór hen, zij\" verwierpen de Tekenen van Allah, dus strafte Allah hen voor hun zonden. Waarlijk, Allah is sterk, streng in de bestraffing.",
    "Dit is omdat Allah nooit een gunst verandert wanneer Hij het aan een volk gegeven heeft, totdat zij veranderen wat in henzelf is. En waarlijk, Allah is Alhorend, Alwetend.",
    "(Hun gedrag is) gelijk aan het gedrag van de mensen van de Farao en van degenen vóór hen. Zij verloochenden de Tekenen van hun Heer, dus hebben Wij hen voor hun zonden vernietigd en Wij verdronken de mensen van de Farao, want zij waren allen onrechtvaardig.",
    "Waarlijk, de ergste van de levende wezens in de ogen van Allah zijn degenen die ongelovig zijn, omdat zij niet geloven.",
    "Zij zijn degenen met wie jij (O Mohammed) een verbond afgesloten hebt, maar zij verbraken het verbond steeds weer en zij vreesden Allah niet.",
    "Als jullie hen dus in de oorlog treffen, straf hen dan streng om degenen die achter hen staan uiteen te drijven, zodat zij een les moge leren.",
    "Als jij verraad vreest van mensen, hef het verbond dan met wederzijdse duidelijkheid op. Zeker, Allah houdt niet van de verraders.",
    "En laat degenen die ongelovig zijn niet denken dat zij de bestraffing van Allah kunnen tegenhouden. Waarlijk, zij zullen nooit in staat zijn zichzelf te redden.",
    "En zet alles in wat jullie hebben aan machtsmiddelen, ook strijdrossen, om de vijand van Allah en jullie vijand en de anderen bij hen angst aan te jagen, en ook anderen die jullie niet kennen (en) die Allah wel kent. En alles wat jullie voor de Zaak van Allah uitgeven, zal jullie vergoed worden en jullie zullen niet onrechtvaardig behandeld worden.",
    "Maar als zij neigen naar het behoud van vrede, wees dan ook daartoe geneigd en vertrouw op Allah. Waarlijk, Hij is de Alhorende Alwetende.",
    "En als zij van plan zijn jullie te bedriegen, dan waarlijk, is Allah voldoende voor jullie. Hij is het die jullie ondersteund heeft met Zijn hulp en met die der gelovigen.",
    "En Hij heeft hun harten verenigd. En als jij alles wat op aarde is zou uitgeven, dan had jij hun harten niet kunnen verenigen, maar Allah heeft hen verenigd. Zeker, Hij is de Almachtige, Alwijze.",
    "O, Profeet! Allah is voldoende voor jou en ook voor de gelovigen jou volgen.",
    "O, Profeet! Moedig de gelovigen aan tot vechten. Als er twintig standvastigen onder jullie zijn, zullen zij er tweehonderd verslaan en als er honderd standvastigen onder jullie zijn dan zullen zij er duizend verslaan van degenen die ongelovig zijn, (want zij) zijn mensen die niet begrijpen.",
    "Nu heeft Allah jullie (taak) verlicht want Hij weet dat er zwakheid in jullie is. Als er dus bij jullie honderd standvastigen zijn, dan zullen zij er tweehonderd verslaan en als er duizend onder jullie zijn, dan zullen zij er met de toestemming van Allah tweeduizend verslaan. En Allah is met de geduldigen.",
    "Het past een Profeet niet dat hij krijgsgevangenen heeft, totdat hij (de vijanden) op aarde heeft onderworpen. Jullie wensen de wereldse vergankelijkheden, maar Allah wenst (voor jullie) het Hiernamaals. En Allah is Almachtig, Alwijs.",
    "Als het niet een voorafgaand gebod van Allah was geweest, dan zou een zware bestraffing jullie geraakt hebben voor wat jullie genomen hebben.",
    "Eet dus van de oorlogsbuit die jullie hebben genomen, wettig en goed. En vrees Allah, zeker, Allah is Genadevol, Barmhartig.",
    "O, Profeet! Zeg tegen de gevangenen die in jouw handen zijn: “Als Allah iets goeds in jullie harten kent, dan geeft Hij \"jullie iets beters dan wat van jullie is afgenomen en Hij zal jullie vergeven.” En Allah is Genadevol, Barmhartig.",
    "Maar als zij de bedoeling hebben jou (O Mohammed) te bedriegen, dan hebben zij reeds Allah bedrogen. Dus gaf Hij (jou) macht over hen. En Allah is Alwetend, Alwijs.",
    "Waarlijk, degenen die geloven, emigreerden en hard streefden en met hun bezit en met hun leven vochten voor de zaak van Allah en degenen die onderdak boden en hulp verleenden: dit zijn allen bondgenoten van elkaar. En voor degenen die geloven en niet emigreerden; jullie zijn niet verplicht hen te beschermen totdat zij emigreren, maar als zij jullie hulp in de godsdienst zoeken, is het jullie plicht hen te helpen, behalve tegen de mensen, waarmee jullie een verdrag van wederzijdse verbondenheid hebben afgesloten. En Allah is Alziende van wat jullie doen.",
    "En de ongelovigen zijn bondgenoten voor elkaar. Als jullie dat niet doen (elkaar steunen en beschermen) dan zal er chaos en onderdrukking op aarde zijn en groot onheil en corruptie.",
    "En degenen die geloven en zijn uitgeweken en hebben gestreden voor de Zaak van Allah, en degenen die onderdak hebben gegeven en hulp hebben verleend: dit zijn de oprechte gelovigen. Voor hen is er vergiffenis en een waardige voorziening (in het Paradijs).",
    "En degenen die daarna gelovig zijn geworden en zijn uitgeweken en die samen met jullie hebben gestreden; zij behoren tot jullie. Maar bloedverwanten staan nader tot elkaar in het besluit van Allah. Waarlijk, Allah is Alwetend van alle zaken.",
    "(Dit is een verklaring over) een verbreking van de banden van Allah en Zijn Boodschapper, gericht tot de afgodenaanbidders waarmee jullie (gelovigen) een verdrag hebben afgesloten.",
    "Reis dus vrij gedurende vier maanden door het land, maar weet dat jullie niet kunnen ontsnappen aan Allah. En Allah zal de ongelovigen vernederen.",
    "En (dit is) een verklaring van Allah en Zijn Boodschapper aan de mensheid op de dag van de grote bedevaart (al Haddj al Akbar) (inhoudende) dat Allah en Zijn Boodschappers niets te maken hebben met de afgodenaanbidders. Dus als jullie spijt betuigen, is dat beter voor jullie, maar als jullie je afkeren, weet dan dat jullie niet kunnen ontsnappen aan Allah. En geef het bericht van een pijnlijke bestraffing aan degenen die niet geloven.",
    "Behalve degenen van de afgodenaanbidders waar jullie een verdrag mee hebben afgesloten, en die niet voortdurend in enig opzicht gefaald hebben en die niemand tegen jullie hebben geholpen. Kom hun verdrag dus na tot het einde van de afgesproken tijd. Zeker, Allah houdt van de godvrezenden.",
    "Als dan de heilige maanden voorbij zijn, doodt dan de afgodenaanbidders waar jullie hen ook vinden en neem hen gevangen, en overwin hen en bereidt voor ieder van hen een overval voor. Maar als zij spijt betuigen en de gebeden perfect verrichten en zakaat geven, laat hun weg dan vrij. Waarlijk, Allah is Genadevol, Barmhartig.",
    "En als iemand van de afgodsaanbidders jullie bescherming zoekt, geef hem dan bescherming, zodat hij het Woord van Allah moge\" horen. En begeleid hem tot hij in veiligheid is. Dat is omdat zij mensen zijn die niet weten.",
    "Hoe kan er een verbond bij Allah en bij Zijn Boodschapper zijn voor de veelgodenaanbidders, behalve met degenen met wie jullie in de buurt van de Masjied al-Haram een verbond hebben gesloten? Zolang zij eerlijk voor jullie zijn, wees ook eerlijk voor hen. Waarlijk, Allah houdt van de godvrezenden.",
    "Hoe kan het zijn, dat wanneer jullie door hen overwonnen worden, zij niet waken over de verwantschapsbanden met jullie, noch over de afspraken? Zij behagen jullie met hun monden, maar hun harten zijn tegen jullie en de meesten van hen zijn verdorvenen.",
    "Zij hebben de Tekenen van Allah tegen een kleine winst verkocht en zij hinderen de mensen op Zijn Weg; slecht is het wat zij plachten te doen.",
    "Zij respecteren de banden met de gelovigen niet, noch die van verwantschap, noch die van het verbond! Zij zijn het die de overtreders zijn.",
    "Maar als zij berouw tonen, de gebeden perfect verrichten en zakaat geven, dan zijn zij jullie broeders in het geloof. (Op deze manier) hebben Wij de Tekenen nauwkeurig uitgelegd aan een volk dat weet.",
    "Maar als zij hun eden geweld aandoen, nadat het verbond is aangegaan en jullie godsdienst aanvallen met afwijzing en kritiek, bevecht dan de leiders van het ongeloof. Voorwaar, bij hen hebben eden geen waarde.",
    "Willen jullie niet tegen een volk vechten wat zijn eden verbroken heeft en de bedoeling had om de Boodschapper te verbannen, terwijl zij jullie eerst aanvallen? Zijn jullie bang voor hen? Terwijl Allah er meer recht op heeft dat jullie Hem vrezen, als jullie gelovigen zijn.",
    "Bevecht hen, zodat Allah hen door jullie handen bestraft en vernederd en Hij zal jullie helpen tegen hen en Hij zal \"de harten van de gelovige mensen helen.",
    "En Hij zal de woede uit hun harten doen verwijderen. Allah accepteert het berouw van wie Hij wil. Allah is Alwetend, Alwijs.",
    "Denken jullie dat jullie alleen worden gelaten, terwijl Allah nog niet heeft doen weten, wie van jullie strijden en geen vertrouwelingen nemen naast Allah en Zijn Boodschapper, en de gelovigen? Allah is Alwetend over wat jullie doen.",
    "En het past de veelgodenaanbidders niet om de moskeeën van Allah te onderhouden, terwijl zij over zichzelf getuigen dat zij ongelovig zijn. Dit zijn nutteloze werken en in het Vuur zullen zij verblijven.",
    "De moskeeën van Allah zullen alleen onderhouden worden door degenen die in Allah en de Laatste Dag geloven, en die het gebed onderhoud en zakaat geeft en die niemand vreest behalve Allah. Zij zijn het die tot de rechtgeleiden behoren.",
    "Beschouwen jullie de verstrekking van drinkwater aan pelgrims en het onderhouden van de Masjied al-Haram gelijk aan degenen die in Allah en de Laatste Dag geloven en hard streven en vechten voor de Zaak van Allah? In de ogen van Allah zijn zij niet gelijkwaardig. Allah leidt geen mensen die onrechtvaardig zijn.",
    "Degenen die geloven en die zijn uitgeweken en die strijden op de Weg van Allah met hun bezittingen en hun levens zijnhoger in rang bij Allah. Zij zijn de overwinnaars!",
    "Hun Heer geeft hun goede berichten over Genade van Hem en dat Hij verheugd (met hen) is en over de Tuinen waarin voor hen een blijvende gelukzaligheid is.",
    "Zij zullen daarin voor altijd verblijven. Waarlijk, bij Allah is een grote beloning.",
    "O, jullie die geloven! Neem jullie vaders en broeders niet als leiders als zij de voorkeur aan het ongeloof boven het\" geloof geven. En ieder van jullie die dat doet, is één van de onrechtvaardigen.",
    "Zeg: “Als jullie vaders, jullie zonen, jullie broeders, jullie vrouwen, jullie verwanten de weelde die jullie verdiend hebben, en de handel waarin je een verlies vreest, en de huizen waarin jullie verheugd zijn, jullie dierbaarder zijn dan Allah en Zijn Boodschapper, en het hard streven en vechten voor Zijn Zaak, wacht dan tot Allah jullie Zijn besluit geeft. En Allah leidt geen mensen die verdorven zijn.",
    "Zeker, Allah heeft jullie de overwinning op vele (doorslaggevende) veldslagen gegeven, en op de dag van Hoenayn, toen jullie verheugd waren over jullie grote aantallen, (n.l.  .  strijders) maar dat jullie niet baatte (vanwege hun blakend zelfvertrouwen). En de aarde, met al haar wijdsheid, werd jullie nauw, waardoor jullie (het slagveld) de rug toekeerden en op de vlucht sloegen (voor de minder talrijke vijand).",
    "Daarop heeft Allah Zijn kalmte doen neerdalen over de (harten van de) Boodschapper en de gelovigen. En (Hij) stuurde hulptroepen (bestaande uit Engelen) die jullie niet konden waarnemen, en strafte de ongelovigen. Dat is de vergelding voor de ongelovigen.",
    "Vervolgens aanvaardt Allah daarna het berouw van wie Hij wil. En Allah is Genadevol (voor de moesjrikien die hun afgoderij afzweren), Barmhartig (daar Allah hen na hun berouw samen met de gelovigen tot het Paradijs zal toelaten).",
    "O, jullie die geloven! Waarlijk, de afgodenaanbidders zijn onrein. Laat hen dus niet in de buurt van Masjied al-Haram komen na dit jaar van hen. En als jullie bang voor de armoede zijn, dan zal Allah jullie verrijken uit Zijn overvloed indien Hij dat wil. Zeker, Allah is Alwetend, Alwijs.",
    "Vecht tegen degenen die niet in Allah en in de Laatste Dag geloven, noch verbieden wat door Allah en Zijn Boodschapper verboden is; en degenen die de godsdienst van de Waarheid niet erkennen onder de mensen van het Boek, totdat zij het beschermgeld betalen naar vermogen, terwijl zij onderdanigen zijn.",
    "En de Joden zeggen: “Ezra is de zoon van Allah,” en de Christenen zeggen: “de Messiah is de zoon van Allah.” Dat zijn uitspraken uit hun monden. Zij imiteren de uitspraken van de oude ongelovigen. Allah’s vloek zij op hen; hoe zij van de Waarheid zijn weggelokt!",
    "Zij namen hun rabbijnen en monniken tot hun heren naast Allah en (zij namen ook) de Messiah, zoon van Maryam (tot hun heer), terwijl zij bevolen waren om niemand behalve de Ene God te aanbidden. Er is geen god dan Hij. Verheerlijkt en geloofd is Hij (verheven is Hij) boven de deelgenoten die zij naast Hem toekennen.",
    "Zij willen Allah’s Licht doven met hun monden, maar Allah wil slechts Zijn licht laten schijnen, ook al haten de ongelovigen het.",
    "Hij is het Die Zijn Boodschapper gestuurd heeft met Leiding en om de godsdienst van de waarheid over alle andere godsdiensten superieur te maken, zelfs als de polytheïsten het haten.",
    "O, jullie die geloven! Veel van de rabbijnen en monniken verslinden de weelde van de mensheid in leugen en hinderen (hen) op het Pad van Allah. En er zijn er die het goud en zilver hamsteren en het niet op de weg van Allah uitgeven (met betrekking tot de djihaad, en het voeden van de armen en behoeftigen): verkondig aan hen een pijnlijke bestraffing.",
    "De dag waarop het bezit (waarop geen zakaat werd betaald) in het Hellevuur verhit zal worden, dan zal ermee over hun voorhoofden, hun zijden en hun ruggen gestreken worden. (Op die dag zal er worden gezegd:) “Dit is de schat die jullie voor julliezelf gehamsterd hebben. Proef nu dan wat jullie gehamsterd hebben!”",
    "Waarlijk, het aantal maanden bij Allah is twaalf (in een jaar), zo was het door Allah op de dag toen Hij de hemelen en de aarde schiep bevolen; vier hiervan zijn heilig. Dat is de juiste godsdienst, doe jullie daarin geen onrecht aan en vecht gezamenlijk tegen de afgodenaanbidders, omdat zij gezamenlijk tegen jullie vechten. Maar weet dat Allah met degenen is die godvrezend zijn.",
    "Het uitstellen (van de gewijde maanden) is zeker een toevoeging aan het ongeloof; daarmee worden de ongelovigen misleid. Want zij maken één jaar wettig en verbieden een ander jaar om het aantal maanden dat door Allah verboden is, aan te passen, en verklaren ongewijd wat Allah heilig heeft gemaakt. Het kwaad van hun daden schijnt hen genoegen te doen. En Allah leidt het ongelovige volk niet.",
    "O, jullie die geloven! Wat scheelt jullie dat wanneer er tot jullie wordt gezegd: “Rukt uit op de Weg van Allah,” jullie bezwaard op de grond zakken? Zijn jullie meer verheugd met het leven van deze wereld dan dat van het Hiernamaals? Gering is het vermaak van het leven van deze wereld, als je het met dat van het Hiernamaals vergelijkt.",
    "Als jullie niet uitrukken, zal Hij jullie een pijnlijke bestraffing geven en jullie door een ander volk vervangen en jullie kunnen Hem in het geheel niet kwetsen. En Allah is tot alle dingen in staat.",
    "Als jullie hem (de Profeet) niet helpen: Allah heeft hem beslist geholpen toen de ongelovigen hem wegjoegen (en hij) de tweede van twee was toen zij in de grot waren en hij tegen zijn metgezel (Aboe Bakr) zei: “Wees niet bedroefd (of bang), zeker, Allah is met ons.” Toen stuurde Allah kalmte over hem neer en sterkte hem met hulptroepen die jullie niet zagen. En Hij maakte het woord van degenen die ongelovig waren tot het allerlaagste, terwijl het het Woord van Allah het allerhoogste werd en Allah is Almachtig, Alwijs.",
    "Marcheer voort, of jullie nu licht zijn of zwaar, en strijdt met jullie bezittingen en jullie levens voor de Zaak van Allah. Dat is beter voor jullie, als jullie het maar weten.",
    "Als het een gemakkelijke winst was of een gemakkelijke reis, dan zouden zij jou gevolgd zijn, maar de afstand was lang voor hen en zij zouden bij Allah zweren: “Als wij ertoe in staat geweest zouden zijn, dan zouden wij zeker met jullie zijn meegegaan.” Zij vernietigen zichzelf en Allah weet dat het leugenaars zijn.",
    "Moge Allah jou (Mohammed) vergeven. Waarom heb je hen toestemming gegeven (om achter te blijven), nog vόόr dat jou was gebleken wie degenen waren die waarachtig waren en vόόr jij wist wie de leugenaars waren?",
    "Degenen die in Allah en de Laatste Dag geloven zouden jou niet om vrijstelling gevraagd hebben om niet te hoeven strijden met hun bezittingen en hun levens. En Allah is de Alwetende van de godvrezenden.",
    "Het zijn slechts degenen die niet in Allah en de Laatste Dag geloven vragen jou om vrijstelling en (zij zijn degenen) wiens harten in twijfel zijn. In hun twijfel huiveren zij dus.",
    "En als zij de bedoeling hadden om te vertrekken, zouden zij daar zeker voorbereidingen voor maken. Maar Allah was ertegen dat zij voort werden gestuurd, Hij liet hen dus achter en er werd gezegd: “Zit met de zittenden.”",
    "Als zij met jullie (ten strijde) zouden trekken, dan zouden zij aan jullie niets anders dan wanorde hebben toegevoegd en zij zouden zich gehaast hebben om in jullie midden (corruptie te verspreiden) en zij zouden tot opruiing onder jullie hebben aangezet, en er zijn sommigen onder jullie die naar hen geluisterd zouden hebben. En Allah is de Alwetende van de onrechtvaardigen.",
    "Waarlijk, voorheen probeerden zij reeds tweedracht te zaaien en zij verzonnen listen tegen jou, tot de Waarheid kwam en de Verkondiging van Allah duidelijk werd, hoewel zij het haatten.",
    "En onder hen is degene die zegt: “Geef mij toestemming en beproef mij niet.” Zeker, zij zijn voor de beproeving gezakt. En waarlijk, de Hel omringt de ongelovigen.",
    "Als het goede jou treft, bedroeft het hen, maar als een ramp jou treft, zeggen zij: “Wij hebben al eerder onze voorzorgsmaatregelen getroffen,” en zij keren zich verheugd af.",
    "Zeg: “Niets zal ons gebeuren, behalve wat Allah voor ons heeft beschikt. Hij is onze Helper.” En in Allah leggen de gelovigen hun vertrouwen.",
    "Zeg: ”Jullie verwachten slechts voor ons één van de twee goede dingen, terwijl wij op niets anders wachten dan dat Allah jullie met een bestraffing treft. Wacht dus, wij wachten met jullie.”",
    "Zeg: “Geef bijdragen, vrijwillig of onvrijwillig, het zal van jullie niet aanvaard worden. Waarlijk, jullie zijn een volk dat verdorven is.”",
    "En er is niets dat de aanvaarding van hun bijdrage tegenhoudt dan het feit dat zij waarlijk niet in Allah en Zijn Boodschapper geloven, en dat zij niet tot het gebed komen behalve met een luie houding en dat zij slechts onwillig een bijdrage geven.",
    "Laat hun weelde noch hun kinderen je verheugen; in werkelijkheid is het Allah’s plan hen te bestraffen met deze dingen in het wereldse leven en dat hun zielen zullen vertrekken, terwijl zij ongelovig zijn.",
    "Zij \"zweren bij Allah dat zij waarlijk met jou zijn, terwijl zij niet tot jullie behoren, maar zij zijn een volk (hypocrieten) dat bang is.",
    "Als zij een toevluchtsoord, grotten of holen kunnen vinden, zouden zij daar meteen in gezwinde spoed heen gaan.",
    "En onder hen zijn er die jou beschuldigen in de zaak van de aalmoezen. Als zij daar een deel van krijgen zijn zij blij, maar als zij niets krijgen, zie, dan zij zijn woedend!",
    "Waren zij maar tevreden geweest met datgene wat Allah en Zijn Boodschapper hen gegeven hadden en hadden zij maar gezegd: “Allah is voldoende voor ons. Allah zou ons van Zijn overvloed geven en (ook) Zijn Boodschapper Wij smeken (dat) Allah (ons zal verrijken).”",
    "De verplichte liefdadigheid is door Allah ingesteld en is slechts bedoeld voor de armen die niet bedelen en de armen die bedelen en degenen die in dienst zijn gesteld om de fondsen te innen en voor degenen wiens harten verzoend zijn en om gevangenen te bevrijden; en voor de schuldenaren; en voor Allah’s Zaak en voor de reiziger. En Allah is Alwetend, Alwijs.",
    "En onder hen zijn mensen die de Profeet kwetsen en zeggen: “Hij (leent) zijn oor (voor al het nieuws).” Zeg: “Hij luistert naar datgene wat het beste voor jullie is; hij gelooft in Allah; heeft vertrouwen in de gelovigen en is een genade voor degenen van jullie die geloven.” Maar degenen die de Boodschapper kwetsen, zullen een pijnlijke bestraffing hebben.",
    "Zij zweren bij Allah om jullie een genoegen te doen, maar het is passender als zij Allah en Zijn Boodschapper een genoegen zouden doen, als zij gelovigen waren.",
    "Weten zij niet dat voor iedereen die tegen Allah en Zijn Boodschapper is en zich vijandig toont, er het Hellevuur is om daarin te verblijven? Dat is een\" buitengewone vernedering.",
    "De hypocrieten vrezen dat er een soerah over hen geopenbaard zou worden, die laat zien wat er in hun harten is. Zeg: “Spotten jullie maar! Maar Allah zal alles aan het licht brengen waar jullie bang voor zijn.”",
    "Als je hen (hierover) ondervraagt, verklaren zij: “Wij maakten slechts grapjes.” Zeg: “Was het over Allah (Ta’ala) en Zijn Tekenen en Zijn Boodschapper waarmee jullie spotten?”",
    "Geef geen verontschuldiging, jullie waren ongelovig, nadat jullie geloofd hebben. Als Wij sommigen van jullie zullen vergeven, zullen Wij anderen van jullie bestraffen, omdat zij misdadigers zijn.",
    "De hypocrieten, mannen en vrouwen, horen bij elkaar; zij moedigen (de mensen) aan tot het verworpene en verbieden (de mensen) het toegestane en zij sluiten hun handen. Zij hebben Allah vergeten, dus heeft Hij hen vergeten.Waarlijk, de hypocrieten zijn de verdorvenen.",
    "Allah heeft de hypocrieten, mannen, vrouwen en de ongelovigen, het vuur van de Hel beloofd, daarin zullen zij verblijven. Het zal voor hen voldoende zijn. Allah heeft hen vervloekt en voor hen is er een altijd durende bestraffing.",
    "Zoals degenen voor jullie, zij waren machtiger in kracht dan jullie en overvloediger in weelde en nageslacht. Zij hebben van hun deel genoten, geniet dus van jullie deel, zoals degenen voor jullie van hun deel genoten hebben. En jullie gaan op in spel en vermaak, zoals zij in spel en vermaak opgingen. Zij zijn degenen wiens daden nutteloos zijn in deze wereld en in het Hiernamaals. Zij zijn degenen die verliezen.",
    "Heeft het verhaal van degenen vóór hen, hen niet bereikt? De mensen van Noah, de ‘Ad en Thamoed, het volk van Ibrahim, de bewoners van Median en de verwoeste steden? Tot hen kwamen Boodschappers met duidelijke bewijzen. Het was dus niet Allah die hen onrecht aandeed, maar zij deden zichzelf onrecht aan.",
    "De gelovige mannen en de gelovige vrouwen zijn bondgenoten van elkaar, zij sporen (de mensen) aan tot het behoorlijke en verbieden (de mensen) het verwerpelijke zij verrichten volmaakt hun gebeden en geven zakaat en gehoorzamen Allah en Zijn Boodschapper. Allah zal genade met hen hebben. Zeker Allah is Almachtig, Alwijs.",
    "Allah heeft de gelovige mannen en vrouwen Tuinen beloofd waar rivieren onderdoor stromen, om daarin voor altijd te verblijven. En goede verblijfplaatsen in de Tuinen van Eden (‘Adn). Maar het genoegen van Allah is beter en machtiger. Een overweldigend succes.",
    "O, Profeet! Streef hard tegen de ongelovigen en de hypocrieten en wees streng voor hen, hun verblijfplaats is de Hel en dit is zeker de ergste bestemming.",
    "Zij zwoeren bij Allah wat zij zeiden, maar in werkelijkheid spraken zij woorden van ongeloof en zij zijn ongelovig geworden nadat zij de islam geaccepteerd hadden en zij verlangden wat zij niet konden uitvoeren en zij verweten slechts (toen) Allah en Zijn Boodschapper hen (de gelovigen) rijkdom schonken van Zijn overvloed. Als zij dan berouw tonen dan zou dat beter voor hen zijn, maar als zij zich afkeren, zal Allah hen straffen met een pijnlijke bestraffing in dit wereldse leven en in het Hiernamaals. En er is op aarde niemand voor hen die een beschermer of helper is.",
    "En onder hen zijn er die aan Allah beloofden: “Als Hij ons Zijn overvloed geeft, dan zullen wij zeker verplichte en vrijwillige liefdadigheid in de zaak van Allah geven en dan zullen wij zeker onder de rechtvaardigen zijn.”",
    "Toen gaf Hij hen \"van Zijn overvloed, maar zij werden gierig en keerden zich af.",
    "Dus strafte Hij hen door hypocrisie in hun harten te plaatsen tot de Dag waarop zij Hem zullen ontmoeten, want zij hebben verbroken wat zij Hem beloofd hadden, omdat zij leugens vertelden.",
    "Weten zij dan niet dat Allah hun geheime ideeën kent en hun geheime beraadslagingen en dat Allah de Alwetende van het onzichtbare is?",
    "Degenen die beledigende aanmerkingen maken over de vrijwillige gevers onder de gelovigen over de aalmoezen en over degenen die vanwege hun armoede niets kunnen vinden om te geven, tenzij met de grootste moeite, en die dan de spot met hen drijven: Allah zal de spot op hen terugwerpen en voor hen is er een pijnlijke bestraffing.",
    "Of jij nu vergeving voor hen vraagt of geen vergeving voor hen vraagt, (en zelfs) als jij zeventig maal voor hen vergeving vraagt, Allah zal hen niet vergeven, want zij waren ongelovig aan Allah en Zijn Boodschapper. Allah leidt geen mensen die verdorven zijn.",
    "Degenen die wegblijven verheugen zich er over dat zij achter de Boodschapper van Allah waren gebleven; zij haten het om te streven en met hun bezittingen en met hun leven te vechten voor de Zaak van Allah en zeggen: “Ruk niet uit in de hitte.” Zeg: “Het vuur van de Hel is heter, als zij dat slechts konden begrijpen!”",
    "Laat hen dus maar een beetje lachen en veel huilen als vergelding voor hetgeen zij plachten te bedrijven.",
    "Als Allah jou (O Mohammed) naar een deel van hen (de hypocrieten) terugbrengt en zij vragen jouw toestemming om uit te gaan (om te vechten), zeg dan: “Nooit zullen jullie met mij uit gaan, en nimmer zullen jullie de vijand met mij bevechten; het behaagde jullie de eerste keer om te blijven zitten, zit dan met degenen die achterblijven.”",
    "En bid nooit het begrafenisgebed over een dode van hen en sta niet bij zijn graf. Zeker, zij waren ongelovig aan Allah en Zijn Boodschapper en zij stierven terwijl zij verdorven waren.",
    "En laat hun weelde en hun nageslacht jou geen genoegen zijn. Allah wenst hen daarmee te straffen in dit leven en dat hun zielen weggaan terwijl zij ongelovig zijn.",
    "En als een soerah geopenbaard wordt, (waarin wordt gemaand) om in Allah te geloven en hard te streven en samen met Zijn Boodschapper te vechten, dan vragen degenen met weelde onder hen jouw toestemming voor vrijwaarding en zeggen: “Laat ons (achter) en laat ons bij degenen die (thuis) zitten.”",
    "Zij zijn tevreden om bij de thuisblijvers te horen. Hun harten zijn verzegeld, dus begrijpen zij niet.",
    "Maar de Boodschapper en degenen die met hem geloven, streven hard en vechten met hun weelde en hun leven. Zij zijn degenen waar de goede dingen voor zijn en zij zullen degenen zijn die succes hebben.",
    "Voor hen heeft Allah Tuinen bereid waar rivieren onderdoor stromen, om daarin voor altijd te verblijven. Dat is een verheven succes.",
    "De aanbieders van verontschuldigingen onder de bedoeïenen komen, opdat hun vrijstelling zal worden gegeven, en degenen die Allah en Zijn Boodschapper loochenen, gaan zitten. Een pijnlijke bestraffing zal degenen die ongelovig zijn treffen.",
    "Er rust geen zonde op degenen die zwak of ziek zijn of geen bronnen hebben uit te geven, als zij oprecht tegenover Allah en Zijn Boodschapper zijn. Er is geen reden tot klagen voor de weldoeners. En Allah is genadevol, barmhartig.",
    "En (ook) niet op degenen die naar jou toe kwamen om hen van paarden te voorzien en jij zei: “Ik kan geen paarden voor jullie vinden,” en zij keerden terug, terwijl hun ogen overstroomden van tranen van droefheid, omdat zij niets konden vinden om als bijdrage te besteden. ۞",
    "Slechts voor degenen die rijk zijn en om vrijwaarding vragen is er een weg (om hen te beschuldigen).. Zij zijn blij om met de vrouwen achter te blijven (thuis) en Allah heeft hun harten verzegeld zodat zij niet weten."
  ]
}