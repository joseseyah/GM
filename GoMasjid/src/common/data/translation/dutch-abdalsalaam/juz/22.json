{
  "meta": {
    "id": 235,
    "name": "Malak Faris Abdalsalaam",
    "translator_name": "Malak Faris Abdalsalaam",
    "slug": "dutch-abdalsalaam",
    "language_name": "dutch"
  },
  "verses": [
    "En wie van jullie Allah en Zijn Boodschapper gehoorzaamt en goede daden verricht, zullen Wij een dubbele beloning geven en Wij hebben voor haar een edele voorziening voorbereid.",
    "O vrouwen van de Profeet! Jullie zijn niet als andere vrouwen, als jullie Allah vrezen. Wees daarom niet minzaam (verleidelijk) in jullie manier van spreken, waardoor degene in wiens hart een ziekte is begeerte gaat voelen, en spreek op een eerbare manier.",
    "En blijf in jullie huizen. En stel je (schoonheid) niet tentoon zoals in de tijden van de onwetendheid werd gedaan. En onderhoudt de gebeden en geef Zakat en gehoorzaam Allah en Zijn Boodschapper. Allah wenst slechts de onreinheid van jullie weg te nemen, o Lieden van het huis, en jullie schoon en zuiver te maken.",
    "En gedenk dat, wat in jullie huizen van de Verzen van Allah en van de wijsheid gereciteerd wordt. Waarlijk Allah is de Vriendelijkste, Welbewust van alle zaken.",
    "Waarlijk, de mannen die zich hebben overgegeven (aan Allah) en de vrouwen die zich hebben overgegeven, en de gelovige mannen en de gelovige vrouwen, en de mannen en vrouwen die (Allah en Zijn Profeet)\" gehoorzaam zijn, en de mannen en vrouwen die waarachtig zijn (zowel in hun uitspraken als in hun daden), en de mannen en vrouwen die geduldig zijn (door hun lusten en hartstochten in bedwang te houden, door weg te blijven van zonden en beproevingen doorstaan zonder daar Allah de schuld van te geven), en de mannen en vrouwen die nederig zijn (vanwege hun ontzag voor Allah), en de mannen en vrouwen die (de zakaat betalen en een deel van hun vermogens aan) liefdadigheid uitgeven, en de mannen en vrouwen die (niet alleen Ramadan) vasten (maar ook de aanbevolen dagen op vrijwillige basis meevasten), en de mannen en vrouwen die hun kuisheid beschermen (tegen ontucht en overspel), en de mannen en vrouwen die Allah veelvuldig gedenken met hun harten en hun tongen (na het gebed en tijdens de nacht) : voor hen heeft Allah vergiffenis voorbereid, (gevolgd door) een grote beloning (in het Paradijs).",
    "Het past een gelovige man of een gelovige vrouw niet, wanneer Allah en Zijn Boodschapper over een bepaalde zaak een besluit hebben genomen, dat zij dit in twijfel trekken. En iedereen die Allah en Zijn Boodschapper ongehoorzaam is, verkeert zeker in een duidelijke dwaling.",
    "En (gedenk) toen jij (O Mohammed) tot degene zei die Allah gunsten had verleend en aan wie jij genade had gegeven: “Hou je vrouw voor jezelf en vrees Allah.” Maar jij verborg in je hart wat Allah openbaar wilde maken, en jij vreesde voor de mensen terwijl Allah er meer recht op heeft dat je Hem zult vrezen. Toen Zaid geen behoefte meer aan haar had gaven Wij haar aan jou om te huwen, zodat er geen moeilijkheden onder de gelovigen zou bestaan met betrekking tot het (huwen van) de (voormalige) \"vrouwen van hun geadopteerde zonen, wanneer de laatste niet de wens hebben om hen te houden. En Allah’s bevel moet worden nageleefd.",
    "Er is geen probleem voor de Profeet in dat, wat Allah voor hem wettig heeft gemaakt. Dat is de handelwijze van Allah zoals die reeds gold voor degenen (Profeten) die overleden zijn. En het bevel van Allah is een vastgesteld besluit.",
    "Zij waren degenen die de Boodschappen van Allah verkondigden en die Hem vreesden, en die niemand vreesden behalve Allah. En Allah is voldoende als Berekenaar.",
    "Mohammed is niet de vader van één van jullie, maar hij is de Boodschapper van Allah, en de laatste van de Profeten. En Allah is Alwetend over alle zaken.",
    "O jullie die geloven! Gedenk Allah veelvuldig.",
    "En Verheerlijk en loof Hem ’s morgens en ’s avonds.",
    "Hij is Degene Die jullie Barmhartigheid schenkt. Zijn Engelen (smeken om vergeving voor jullie) opdat Hij jullie uit de duisternissen naar het licht zal brengen. En Hij is altijd de meest Genadevolle voor de gelovigen.",
    "Hun begroeting op de dag dat zij Hem zullen ontmoeten is: “vrede!” En Hij heeft voor hen een geweldige beloning voorbereid.",
    "O Profeet! Waarlijk, Wij hebben jou als getuige gestuurd en als een drager van goed nieuws en als een waarschuwer.",
    "En als iemand die tot Allah uitnodigt, met Zijn toestemming, en als een lamp die licht verspreidt.",
    "En verkondig aan de gelovigen het goede bericht, dat er voor hen een grote gunst is van Allah.",
    "En gehoorzaam de ongelovigen en de hypocrieten niet, en schenk geen aandacht aan hun kwelling. En leg je vertrouwen in Allah en Allah is voldoende als Beschermer.",
    "O jullie die geloven! Als jullie\" gelovige vrouwen trouwen en dan van hen scheiden vóór jullie seksuele gemeenschap met hen hebben gehad, dan is er voor jullie geen plicht om hen een wachttijd in acht te laten nemen. Geef hun dan een geschenk en laat hen op een goede manier gaan.",
    "O Profeet! Waarlijk, Wij hebben jou jouw vrouwen die jij hun bruidschat hebt gegeven toegestaan, en degenen die jouw rechterhand bezitten en die Allah aan jou heeft gegeven; en de dochters van jouw oom van vaders kant en de dochters van jouw tante van vaders kant; en de dochters van jouw oom van moeders kant en de dochters van jouw tante van moeders kant die met jou zijn geëmigreerd, en een gelovige vrouw die zichzelf aan de Profeet aanbiedt, en de Profeet haar wenst te huwen, als een uitzondering voor jouzelf, die niet geldt voor de gelovigen. Voorwaar, Wij weten wat Wij hen met betrekking tot de vrouwen en die hun rechterhanden bezitten hebben opgelegd, opdat er voor jou geen moeilijkheid zal zijn. En Allah is Altijd Vergevingsgezind, Genadevol.",
    "Jij mag uitstel geven aan wie van hen jij wenst en je mag ontvangen wie je wenst. En naar wie jouw hart uitgaat van hen van wie jij afstand hebt genomen: het is geen zonde voor jou. Dat is beter; dat zij tevreden zijn en niet bedroefd en dat zij blij zijn met alles wat je hen geeft. Allah weet wat in jullie harten is. En Allah is Alwetend, Verdraagzaam.",
    "Daarna zijn de (andere) vrouwen niet toegestaan (O Mohammed) en ook niet dat jij hen vervangt door (andere) echtgenotes, zelfs als hun schoonheid je aantrekt, behalve de slavinnen waarover jij beschikt. En Allah waakt over alle zaken.",
    "O jullie die geloven! Ga de huizen van de Profeet niet binnen, behalve als jullie toestemming is gegeven voor een maaltijd (en dan) niet (zo vroeg dat) jullie wachten op de bereiding daarvan. Maar als jullie zijn uitgenodigd, ga dan naar binnen, en als jullie de maaltijd gebruikt hebben, vertrek dan en blijf niet praten. Waarlijk, dat is lastig voor de Profeet en hij wordt door jullie in verlegenheid gebracht. Maar Allah is niet verlegen om jullie de Waarheid (te vertellen). En als jullie (zijn vrouwen) om iets vragen, vraag dan achter een afscheiding, dat is zuiverder voor jullie harten en voor hun harten. En jullie mogen de Boodschapper van Allah niet kwetsen en jullie mogen nooit na hem zijn vrouwen huwen. Waarlijk! Dat is een grote zonde in het aangezicht van Allah.",
    "Of jullie iets openbaar maken of verbergen, waarlijk, Allah is altijd Alwetend van alles.",
    "Het is geen zonde voor hen (vrouwen van de Profeet) om met hun vaders, of hun zonen, of hun broeders, of de zonen van hun broeders, of de zonen van hun zusters en hun vrouwen, of hun (vrouwelijke) slaven (zonder gebruikmaking van een afscherming) tot anderen te spreken. En vrees Allah.Waarlijk, Allah is Getuige van alles.",
    "Allah en Zijn Engelen sturen zegeningen over de Profeet. O jullie die geloven! Zendt zegeningen over hem en wens hem vrede met alle eerbied toe.",
    "Waarlijk, degenen die Allah en Zijn Boodschapper beledigen: Allah zal hen in deze wereld en in het Hiernamaals vervloeken en Hij zal voor hen een vernederende bestraffing voorbereiden.",
    "En degenen die gelovige mannen en vrouwen onverdiend ergeren, zonder dat zij iets slechts hebben verricht: zij dragen voorzeker de schuld van laster en een duidelijke zonde.",
    "O Profeet! Vertel je vrouwen en je dochters en de vrouwen van de gelovigen om hun mantels over hun lichamen te hangen. Op die manier is het gemakkelijker om hen te herkennen en worden zij niet lastig gevallen. En Allah is altijd Vergevingsgezind, Genadevol.",
    "Als de hypocrieten, en degenen in wiens harten een ziekte is en degenen die valse berichten verspreiden onder de mensen van Al-Medina niet stoppen, dan zullen Wij jou tegen hen maatregelen laten nemen. Daarna zullen zij niet in staat zijn om je buren te blijven, behalve een korte tijd.",
    "Vervloekten zijn zij, waar zij ook gevonden worden: grijp hen en doodt hen.",
    "Dat is de handelwijze van Allah met degenen die vooraf gingen.En jij zal geen verandering aantreffen in de handelwijze van Allah.",
    "De mensen vragen je over het Uur, zeg: “De kennis daarvan is alleen bij Allah.” Jij weet het niet. Het kan zijn dat het Uur nabij is!",
    "Waarlijk, Allah heeft de ongelovigen vervloekt en heeft voor hen een laaiend vuur voorbereid.",
    "Daarin zullen zij voor altijd verblijven en zij zullen geen beschermers noch helpers vinden.",
    "Op de Dag dat hun gezichten zullen worden rondgedraaid in de Hel zullen zij zeggen: “Oh hadden wij Allah maar gehoorzaamd en hadden wij de Boodschapper maar gehoorzaamd.”",
    "En zij zullen zeggen: “Onze Heer! Waarlijk wij hebben onze leiders gehoorzaamd en onze notabelen, en zij hebben ons van de Weg misleid.",
    "Onze Heer! Geef hen een dubbele bestraffing en vervloek hen met een machtige vervloeking.”",
    "O jullie die geloven! Wees niet zoals degenen die Mozes ergerden, maar Allah heeft zijn onschuld bewezen van wat zij beweerden, en hij staat bij Allah in hoog aanzien.",
    "O jullie die geloven! Vrees Allah en spreek de waarheid.",
    "Hij (Allah) zal voor jullie jullie goede daden aanvaarden en jullie je zonden \"vergeven. En wie Allah en Zijn Boodschapper gehoorzaamt, die heeft een geweldige triomf behaald.",
    "Waarlijk, Wij hebben de godsdienstige verplichtingen aan de hemelen en de aarde en de bergen aangeboden, maar zij hebben het afgewezen en waren daar bang voor. Maar de mens nam deze op zich. Waarlijk, hij is onrechtvaardig en onwetend.",
    "(De godsdienstige plichten werden hen aangeboden) Opdat Allah de mannelijke en vrouwelijke hypocrieten en de mannen en vrouwen die deelgenoten in de aanbidding aan Hem toevoegen zal bestraffen. En Allah zal de gelovigen, mannen en vrouwen vergeven. En Allah is Vergevingsgezind, Genadevol.",
    "Alle lofprijzingen en dankbetuigingen zijn voor Allah, aan Wie alles wat in de hemelen en op aarde is toebehoort. Voor Hem zijn alle lofprijzingen en dank in het Hiernamaals en Hij is de Alwijze, de Alwetende.",
    "Hij weet wat op aarde gebeurt en wat er vandaan komt, en wat van de hemel naar beneden komt en wat er naartoe opstijgt. En Hij is de Genadevolle, de Vergevingsgezinde.",
    "Degenen die ongelovig zijn zeggen: “Het Uur zal niet tot ons komen.” Zeg: “Ja, bij mijn Heer, de Kenner van het onwaarneembare, het zal zeker tot jullie komen.” Er is niets met het gewicht van een mosterdzaadje dat ontsnapt aan Zijn kennis in de hemelen en op de aarde. En er is niets wat groter of kleiner is dan dat, of het staat vermeld in een Duidelijk Boek.",
    "Dat Hij degenen die geloven en goede daden verrichten moge belonen. Aan hen is de vergiffenis en de geweldige voorziening.",
    "Maar degenen die er naar streven om Onze Tekenen te ontkrachten: voor hen zal er een zware, pijnlijke bestraffing zijn.",
    "En degenen die kennis is gegeven zien, dat wat aan jou (O Mohammed) is geopenbaard van jouw Heer de Waarheid is, en dat hij leidt naar het Pad van de Almachtige, Geprezene.",
    "Degenen die ongelovig zijn, zeggen: “Zullen wij jullie naar een man verwijzen die jullie zal vertellen (dat) wanneer jullie volledig tot stof zijn geworden jullie dan (opnieuw) geschapen zullen worden?”",
    "Heeft hij een leugen over Allah verzonnen of is hij waanzinnig? Nee, maar degenen die niet in het Hiernamaals geloven zullen bestraft worden en zij verkeren (zelf) in vergaande dwaling.",
    "Zien zij niet wat voor hen is en wat achter hen is, van de hemel en de aarde? Als Wij zouden willen dan zouden Wij hen in de aarde doen wegzakken, of een stuk van de hemel op hen doen vallen. Waarlijk, hierin is een Teken voor elke oprechte gelovige die zich tot Allah wendt.",
    "En voorwaar, Wij gaven van Ons een gunst aan Dawoed (zeggende): “O jullie bergen. Verheerlijk (Allah) met hem! En jullie vogels (ook)!” En Wij maakten het ijzer voor hem zacht.",
    "(Allah zei): “Maken jullie perfecte maliënkolders, de ringen van het geklonken werk goed uitgebalanceerd, en verricht goede daden. Waarlijk, Ik ben Alziende van wat jullie doen.”",
    "En voor Soeleiman (hebben Wij) de winden (onderworpen), het waaien ervan in de ochtend duurt een maand en in de middag duurt het een maand. En Wij deden een bron van gesmolten brons voor hem vloeien. En er waren Djinn die voor hem (Soeleiman) werkten, met de goedkeuring van zijn Heer. En elke (Djinn) die zich van Ons bevel afkeert, zullen Wij (in het Hiernamaals) de bestraffing van het laaiende vuur laten proeven .",
    "Zij maakten voor hem werken \"die hij wenste: (toren)hoge gebouwen, beelden (van zilver, glas en marmer), schalen zo groot als vijvers (waaruit wel duizend man konden eten) en onverplaatsbare (kook)potten (als bewijs voor hun krachten). (Allah zei:) “Werk O familie van Dawoed, uit dankbaarheid!” Maar weinig van Mijn dienaren zijn dankbaren.",
    "Toen Wij dan voor hem (Soeleiman) de dood hadden beschikt, werd (zijn heengaan) voor niemand duidelijk (en dus bleven de Djinn hun afmattende taken uitvoeren). Totdat een houtworm aan zijn staf begon te knagen (waarop zijn levenloos lichaam steunde). Daarop viel hij neer en werd (opeens alles) duidelijk voor de Djinn. (Want) als zij (werkelijk) kennis van het ongeziene hadden, dan zouden zij niet in de vernederende bestraffing zijn gebleven.",
    "Voorwaar, er was voor (het volk van) Saba een Teken in hun woonplaats, twee tuinen aan de rechterzijde en aan de linkerzijde (van de vallei). (Wij zeiden hen:) “Eet van de voorzieningen van jullie Heer en wees Hem dankbaar. Het is een welvarend land en een Vergevingsgezinde Heer.”",
    "Maar zij keerden zich ervan af, dus stuurden Wij aan hen een vloed die van de dam werd losgelaten en Wij veranderden hun twee tuinen in tuinen die bitter, slecht fruit voortbrachten en tamarinden en een paar lotusbomen.",
    "Zo vergolden Wij hun omdat zij ondankbare ongelovigen waren. En Wij vergelden niemand dan de ondankbaren.",
    "En Wij plaatsten tussen hen en de steden die Wij gezegend hadden, steden die gemakkelijk te zien waren en Wij maakten het reizen tussen hen gemakkelijk (zeggende): “Reis veilig langs hen in zowel de nacht als de dag.”",
    "Maar zij zeiden: “Onze Heer! Maak onze reis lang.” En zij deden zichzelf onrecht aan, dus maakten Wij hen tot onderwerp van gesprek. En Wij vernietigden hen allen volledig. Waarlijk, hierin zijn zeker tekenen voor ieder standvastige, dankbare.",
    "Voorzeker, de veronderstelling van Iblies (dat hij hen zou misleiden) werd bewaarheid want zij volgden hem, met uitzondering van een groep gelovigen.",
    "En hij (Iblies) had geen gezag over hen, (maar het was zo) opdat Wij degenen die in het Hiernamaals geloven zouden onderscheiden van degenen die daarover in twijfel verkeren. En jouw Heer is de Alwetende.",
    "Zeg: “Roep degene op die jullie naast Allah hebben aangesteld, zij bezitten zelfs niet het gewicht van een mosterdzaadje in de hemelen en op de aarde, en zij hebben daarin geen aandeel noch is er voor Hem een helper onder hen. die jullie aan Hem toevoegen als deelgenoten.” Nee! Hij is immers Allah, de Almachtige, de Alwijze.",
    "Bemiddeling met Hem brengt geen voordeel behalve voor hem die Hij toestaat. Tot de angst uit hun harten is verbannen, zij vragen: “Wat is dat wat jullie Heer gezegd heeft?” Zij zeiden: “De Waarheid.” En Hij is de Allerhoogste, de Allergrootste.",
    "Zeg: “Wie geeft jullie voorzieningen uit de hemelen en de aarde?” Zeg: “Allah, en waarlijk, wij zijn het of jullie zijn het die zeker de rechte Leiding volgen of in duidelijke dwaling verkeren.”",
    "Zeg: “Jullie zullen niet over onze zonden ondervraagd worden, noch zal ons gevraagd worden wat jullie deden.”",
    "Zeg: “Onze Heer zal ons allen verzamelen en Hij zal in Waarheid over ons oordelen.” En Hij is de Alwetende rechter.",
    "Zeg: “Laat mij degenen zien",
    "En Wij hebben jou niet anders gestuurd behalve als brenger van goed nieuws en als een waarschuwer voor de mensheid, maar de meeste mensen weten het niet.",
    "En zij zeggen: “Wanneer zal deze belofte vervuld worden als jullie waarachtig zijn?”",
    "Zeg: “De verwijzing voor jullie is voor een Dag die jullie geen uur kunnen vertragen nog kunnen bespoedigen.”",
    "En degenen die ongelovig zijn zeggen: “Wij geloven niet in deze Koran noch in wat daaraan vooraf ging.” Maar als jij (O Mohammed) zou kunnen zien wanneer de onrechtplegers voor hun Heer staan en hoe zij elkaar beschuldigen! De zwakkelingen zeggen tegen degenen die arrogant waren: “Als het niet door jullie was geweest, dan waren wij zeker gelovigen!”",
    "En degenen die arrogant waren zullen tegen de zwakkelingen zeggen: “Hebben wij jullie van de leiding weerhouden nadat het tot jullie was gekomen? Nee, jullie waren de misdadigers.”",
    "De zwakkelingen zeggen tegen degenen die arrogant waren: “Nee, maar jullie smeden in de nacht en de dag plannen, toen jullie ons bevalen om ongelovig aan Allah te zijn en rivalen tegen Hem op te zetten!” En ieder van hen zal zijn eigen spijt verbergen als zij de bestraffing zien. En Wij zullen ijzeren kettingen rond de nek leggen van degenen die ongelovig waren. Zullen zij voor iets anders vergolden worden dan wat zij gedaan hebben?",
    "En Wij hebben een waarschuwer naar de stad gestuurd, maar degenen die daarin weelde leefden zeiden: “Wij geloven niet in de (Boodschap) waarmee jij gestuurd bent.”",
    "En zij zeiden: “Wij hebben meer rijkdom en kinderen en wij zullen niet gestraft worden.”",
    "Zeg: “Waarlijk, mijn Heer vergroot en beperkt de voorzieningen van wie Hij wil, maar de meeste mensen weten het niet.”",
    "En het is niet jullie weelde, noch jullie kinderen, die jullie nader tot Ons brengen, maar wie gelooft en goede daden verricht; voor hen zal er een veelvoudige beloning zijn voor wat zij deden en zij zullen in de hoge plaatsen in vrede en veiligheid verblijven.",
    "En degenen die Onze tekenen tegenwerken: zij zullen naar de bestraffing gebracht worden.",
    "Zeg: “Waarlijk, mijn Heer vergroot de voorziening van wie Hij wil van Zijn dienaren, en beperkt voor hen. En alles wat jullie aan bijdragen uitgeven zal Hij vergoeden. En Hij is de beste van de Voorzieners.”",
    "En (gedenk) de dag dat Hij hen allen (polytheïsten) zal verzamelen en dan tot de Engelen zegt: “Waren zij degenen die (het waagden om) jullie te aanbidden?”",
    "Zij zullen zeggen: “Heilig bent U! U bent onze Beschermheer, niet zij. Zij aanbaden zelfs de Djinn (gewillig) en de meesten van hen geloofden (hetgeen de duivels hen voorlogen).”",
    "Op deze Dag kan geen van jullie een ander baten of schaden. En Wij zullen tegen degenen die zondigden zeggen: “Proef de bestraffing van het Vuur wat jullie plachten te verloochenen.”",
    "En als Onze duidelijke verzen voor hen gereciteerd worden, zeggen zij: “Dit is niets anders dan een man die jullie wil afhouden van datgene wat jullie vaderen aanbaden.” En zij zeggen: “Dit is niets anders dan een verzonnen leugen.” En degenen die ongelovig zijn, zeggen over de waarheid als die tot hen komt: “Dit is niets anders dan duidelijke toverkunst!”",
    "En Wij gaven hen geen Boek dat zij konden bestuderen noch een waarschuwer vόόr jou gestuurd.",
    "En degenen vόόr hen loochenden; terwijl zij (de ongelovigen) nog geen tiende hadden bereikt van wat Wij hun (de machtige volkeren) hadden geschonken, toch loochenden zij Mijn Boodschappers. En hoe (verschrikkelijk) was toen Mijn afschuw!",
    "Zeg: “Voorwaar, Ik vermaan jullie tot slechts één ding: dat jullie je getweeën of alleen voor Allah opstellen en dan nadenken.” Er is geen krankzinnigheid in jullie metgezel (Mohammed); hij is slechts een waarschuwer, voor een zware bestraffing.",
    "Zeg: “Ik heb jullie niet om een beloning gevraagd, die is voor jullie zelf. Mijn beloning is slechts bij Allah, en Hij is van alle zaken Getuige.”",
    "Zeg: “Waarlijk! Mijn Heer openbaart de Waarheid. (Hij is) de Alwetende van het onwaarneembare.”",
    "Zeg: “De Waarheid is gekomen en de leugen zal zich niet herhalen en niet terugkomen.”",
    "Zeg: “Als ik dwaal, dan dwaal ik slechts in het nadeel van mijzelf, en als ik de Leiding volg dan is dat door wat mijn Heer aan mij heeft geopenbaard.” Waarlijk, Hij is Alhorend, nabij.",
    "En als jij hen zou zien, wanneer zij beven van angst, er zal dan voor hen geen ontkomen zijn en zij zullen van een nabije plaats gegrepen worden, (en dan zie jij de geweldige bestraffing).",
    "En zij zeggen: “Wij geloven (nu) in Hem” maar hoe kunnen zij (geloof) ontvangen van een plaats die zό ver verwijderd is?",
    "Terwijl zij hem daarvόόr waarlijk verwierpen. En zij gissen naar het onwaarneembare vanaf een verre plaats.",
    "En er zal een barrière geplaatst worden tussen hen en hun verlangens (ofwel door de kracht van hun geloof, ofwel door de zwakte van hun toegeving), zoals dat in het verleden is gedaan bij (hun) soortgelijke volkeren. Waarlijk, zij verkeerden in grote twijfel.",
    "Alle lof zij Allah, de Schepper van de hemelen en de aarde. Hij heeft de Engelen tot Boodschappers gemaakt, met twee, drie of vier vleugels. Hij voegt aan de schepping toe wat Hij wil. Waarlijk, Allah is tot alles in staat.",
    "Wat Allah de mensheid aan Barmhartigheid schenkt, kan door niemand tegenhouden worden, en wat door Hem tegengehouden wordt kan buiten Hem door niemand los gelaten worden. Hij is de Almachtige, de Alwijze.",
    "O Mensheid! Gedenk de gunsten van Allah over jullie! Is er een andere schepper dan Allah Die jullie voorziet uit de hemel en de aarde? Geen god is er dan Hij. Hoe kunnen jullie je dan (van Hem) afkeren?",
    "En als zij jou (O Mohammed) loochenen: zo werden de Boodschappers vόόr jou ook geloochend. En tot Allah keren alle zaken terug.",
    "O Mensheid! Waarlijk, de belofte van Allah is waar. Laat daarom het huidige leven jullie niet bedriegen en laat de voornaamste bedrieger (Satan) jullie niet van (de vergeving van) Allah weghouden.",
    "Voorzeker, Satan is voor jullie een vijand, behandel hem (dan ook) als een vijand (door gehoorzaam te zijn aan Allah). Hij nodigt zijn volgelingen slechts uit (tot ongeloof) zodat zij de bewoners van het laaiende vuur zullen worden.",
    "Voor de ongelovigen zal er een strenge bestraffing zijn; en degenen die geloven en goede daden verrichten, voor hun zal er vergiffenis zijn en een grote beloning.",
    "Is hij dan, wiens slechte daden (door de Satan) schoonschijnend zijn gemaakt en die ze dan ook als goed beschouwt (gelijk aan hem die dit afkeurt)? Waarlijk, Allah laat dwalen wie Hij wil en Hij leidt wie Hij wil. Laat jezelf dus niet ten gronde gaan uit wroeging over hen. Waarlijk, Allah is Alwetend over wat zij doen!",
    "En het is Allah die de winden stuurt, die de wolken verzamelen waarop Wij die naar het dode land sturen en daarmee de aarde doen herleven na haar dood. Zo (zal) de herrijzenis (zijn).",
    "Iedereen die eer wenst: aan Allah behoort alle eer. Tot Hem stijgen alle goede woorden op en de goede daden stijgen daarboven uit. En degenen die kwade plannen smeden, voor hen zal er een zware bestraffing zijn. En de list van diegenen is mislukt.",
    "En Allah heeft jou (Adam) geschapen uit stof, daarna uit een levenskiem en daarna vormde Hij paren van jullie. En geen vrouw wordt zwanger of brengt voort zonder Zijn kennis. En niemands leven wordt verkort of verlengd, zonder dat het in het Boek staat. Zeker, dat is gemakkelijk voor Allah.",
    "En de twee zeeën zijn niet gelijk, de ene is zoet, fris en aangenaam om van te drinken en de andere is zout en bitter. En uit beiden eten jullie vers, zacht vlees en halen jullie de sieraden die jullie dragen. En jullie zien de schepen haar doorklieven, opdat jullie Zijn overvloed zullen zoeken. En hopelijk zullen jullie dankbaar zijn.",
    "Hij laat de nacht overgaan in de dag en Hij laat de dag overgaan in de nacht. En Hij heeft de zon en de maan in denst gesteld. Allen lopen een vastgestelde tijd. Zo is Allah, jullie Heer; aan Hem is het koninkrijk. En degenen die jullie naast Hem aanroepen, hebben over een dadelvliesje nog geen macht.",
    "Als jullie hen aanroepen dan horen zij jullie aanroep niet, en als zij jullie horen, zullen zij niet kunnen antwoorden. En op de Dag der Opstanding zullen zij jullie aanbidding van hen verwerpen. En niemand brengt jou op de hoogte behalve Hij Die Alwetend is.",
    "O Mensheid! Jullie zijn het die Allah nodig hebben, maar Allah is Behoefteloos. Alle lofprijzingen waard.",
    "Als Hij het zou willen zou Hij jullie kunnen vernietigen en een nieuwe schepping voortbrengen.",
    "En dat is niet moeilijk voor Allah.",
    "En geen enkele lastdrager zal de last (zonden) van een ander dragen. En als iemand zwaar beladen is en een ander roept om zijn last te dragen, dan zal daarvan niets gedragen worden zelfs als hij een naaste verwant is. Jij kunt slechts degenen waarschuwen die hun Heer ongezien vrezen en hun gebeden perfect verrichten. En degene die zichzelf reinigt, die reinigt zich slechts voor zichzelf. En tot Allah is de terugkeer.",
    "De blinden en de zienden zijn niet gelijk.",
    "Noch is de duisternis gelijk aan het licht.",
    "En de schaduw (van het Paradijs) is niet (gelijk) aan de hitte (van de Hel).",
    "Noch zijn de levenden gelijk aan de doden. Waarlijk, Allah laat horen wie Hij wil maar jij kunt degenen die in de graven zijn niet laten horen.",
    "Jij bent slechts een waarschuwer.",
    "Waarlijk! Wij hebben jou met de Waarheid gestuurd, als drager van goed nieuws en als een waarschuwer. En er is geen volk waaronder zich geen Boodschapper heeft bevonden.",
    "En als zij jou loochenen, waarlijk, zij loochenden ook degenen vόόr hen. Hun Boodschappers kwamen tot hen met duidelijke Tekenen, met de Schriften en met het verlichtende Boek.",
    "Daarop greep Ik degenen die ongelovig waren. En hoe vreselijk was Mijn afschuw?",
    "Zie jij dan niet dat Allah water uit de hemel doet neerdalen waarmee Wij vruchten van verschillende kleuren voortbrengen? En onder de bergen zijn witte en rode van gevarieerde kleur en (andere) ravezwart.",
    "En dat er ook onder de mensen en de dieren en het vee zijn die verschillende soorten kleuren hebben? Het zijn slechts de bezitters van kennis onder Zijn dienaren, die Allah het meest vrezen. Waarlijk, Allah is Almachtig, Vergevingsgezind.",
    "Waarlijk, degenen die het Boek van Allah reciteren en gebeden perfect verrichten en uitgeven van waar Wij hen mee voorzien hebben, in het geheim en openlijk: zij hopen op een handel die geen verlies zal geven.",
    "Opdat Hij hun de volle beloning moge geven, er uit Zijn overvloed aan toevoegende. Waarlijk! Hij is Vergevingsgezind, Meest Waarderend.",
    "En wat Wij aan jou hebben geopenbaard van het Boek is de Waarheid, bevestigend wat eerder geopenbaard is. Waarlijk! Allah kent en doorziet Zijn dienaren.",
    "Toen gaven Wij het Boek als erfenis voor de (Onze) dienaren die Wij uitverkoren hebben. En onder hen zijn er die zichzelf onrecht aandoen, en onder hen zijn er die zich in het midden houden en onder hen zijn er die wedijveren in de goede werken, met Allah’s toestemming. Dat is zeker een grote gunst.",
    "Tuinen der eeuwigheid zullen zij binnengaan, daar zullen zij getooid worden met armbanden van goud en paarlen en hun kleding zal daar uit zijde bestaan.",
    "En zij zullen zeggen: “Alle lofprijzingen en dankbetuigingen zijn voor Allah, Die van ons (alle) droefheid verwijderd heeft. Waarlijk, onze Heer is zeker Vergevingsgezind, Meest Waarderend.",
    "\"\"Hij, Die ons door Zijn genade\" deze verblijfplaats heeft toegewezen, waarin ons geen last, noch vermoeienis raakt.”",
    "Maar degenen die ongelovig zijn, voor hen zal het vuur van de Hel zijn. En er is geen beschikking (om dood te gaan) voor hen bepaald, zodat zij zullen sterven, noch zal de bestraffing voor hen verlicht worden. Dus Zo vergelden Wij elke ongelovige!",
    "Daarin zullen zij roepen: “Onze Heer! Haal ons weg, wij zullen goede daden verrichten, anders dan die wij plachten te doen.” (Allah zal antwoorden): “Hebben Wij jullie geen lang leven gegeven, zodat wie wilde de vermaningen ter harte kon nemen? En de waarschuwer is tot jullie gekomen. Proef daarom (de bestraffing). Voor de onrechtplegers is er geen helper.”",
    "Waarlijk, Allah is de Alwetende van het onwaarneembare van de hemelen en de aarde. Waarlijk! Hij is de Alwetende van wat zich in de harten bevindt.",
    "Hij is Degene Die jullie heeft aangesteld als gevolmachtigden op aarde. Wie dan ongelovig is: hij is verantwoordelijk voor zijn ongeloof. En het ongeloof van de ongelovigen voegt niets dan verlies toe.",
    "Zeg (O Mohammed): “Vertel mij (wat) jullie denken over de (zogenaamde) medegoden die jullie naast Allah aanroepen, laat Mij zien wat zij geschapen hebben op de aarde? Of waarin zij delen in de hemelen? Of hebben Wij hen een Boek gegeven zodat zij naar een duidelijk bewijs daarvan kunnen handelen?” Nee, de onrechtplegers beloven elkaar niets anders dan een waanbeeld.",
    "Waarlijk! Allah houdt de hemelen en de aarde in stand zodat zij niet vergaan, en als zij vergaan, dan is er niemand buiten Hem die hen kan vasthouden. Waarlijk, Hij is de Verdraagzame, de Vergevingsgezinde.",
    "En zij legden bij Allah hun meest bindende eed af: dat als er een waarschuwer tot \"hen kwam, zij meer geleid zouden zijn dan welke natie dan ook. Maar toen de waarschuwer tot hen kwam, deed het hen slechts in afkeer toenemen.",
    "Evenals in aanmatiging op aarde en in het smeden van boze plannen. Maar de kwade samenzwering keert zich slechts tegen degene die haar heeft gesmeed. Verwachten zij slechts de manier van handelen van de vroegere generaties? Jij zult in de handelwijze van Allah geen verandering of afwijking vinden.",
    "Hebben zij niet over het land gereisd en het einde gezien van degenen die vόόr hen waren, terwijl zij machtiger waren dan zij? Er is niets in de hemelen of op aarde dat aan Hem ontsnapt. Waarlijk, Hij is Alwetend, Machtig.",
    "En als Allah de mens zou bestraffen wegens wat zij bedreven hebben, dan zou Hij geen levend wezen op de oppervlakte van de aarde laten, maar Hij geeft hun uitstel voor een aangewezen tijd. En wanneer die tijd komt, (worden zij bestraft): dan is Allah waarlijk de Alziende van Zijn dienaren.",
    "Yā Sīn.",
    "Bij de Koran, vol wijsheid.",
    "Waarlijk, jij (O Mohammed) bent één van de Boodschappers.",
    "Op een rechte Weg.",
    "(Dit is) een openbaring die door de Almachtige, de Genadevolle is gestuurd.",
    "Zodat jij een volk wiens voorvaders niet gewaarschuwd zijn en dus achteloos zijn, moge waarschuwen.",
    "Voorwaar, het woord is tegen de meesten van hen bewaarheid, omdat zij niet geloven.",
    "Waarlijk! Wij hebben om hun nekken ijzeren kettingen gelegd die tot hun kinnen reiken, zodat hun hoofden opgeheven blijven.",
    "En Wij hebben een hindernis vόόr hen geplaatst, en een hindernis achter hen en Wij hebben hun ogen bedekt zodat zij niet kunnen zien.",
    "Het maakt hen niet uit of je hen waarschuwt of niet, zij zullen niet geloven.",
    "Jij kunt slechts degene waarschuwen wie de Vermaning volgt en de Barmhartigste ongezien vreest. Geef hem het goede nieuws van de vergiffenis en de gulle beloning.",
    "Waarlijk, Wij geven leven aan de doden en Wij noteren wat zij gedaan hebben en (ook) hun sporen. En alle zaken hebben Wij opgesomd in een duidelijk Boek.",
    "En geef hen een vergelijking: het (verhaal van de) bewoners van de stad. Toen er Boodschappers tot hen kwamen.",
    "Toen Wij er twee tot hen zonden verloochenden zij hen beiden, dus versterkten Wij hen met een derde, en zij zeiden: “Waarlijk! Wij zijn als Boodschappers naar jullie gestuurd.”",
    "Zij zeiden: “Jullie zijn slechts mensen zoals wij, en de Barmhartigste heeft niets geopenbaard, jullie vertellen slechts leugens.”",
    "De Boodschappers zeiden: “Onze Heer weet dat wij als Boodschappers tot jullie zijn gestuurd.",
    "En het is slechts onze plicht om duidelijk te verkondigen.”",
    "De (mensen) zeiden: “Wat ons betreft, wij zien een kwaad voorteken in jullie, als jullie niet stoppen, zullen wij jullie zeker stenigen en dan zal jullie een pijnlijke bestraffing van ons treffen.”",
    "Zij zeiden: “Jullie kwade voortekenen zijn bij jullie! (Is het) omdat jullie vermaand worden? Nee, jullie zijn een volk dat buitensporig is.”",
    "En er kwam van het verste gedeelte van de stad een man aanrennen, die zei: “O mijn volk! Gehoorzaam de Boodschappers.",
    "Gehoorzaam degenen die geen betaling van jullie vragen, en die rechtgeleid zijn."
  ]
}