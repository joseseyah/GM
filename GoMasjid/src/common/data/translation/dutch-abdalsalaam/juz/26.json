{
  "meta": {
    "id": 235,
    "name": "Malak Faris Abdalsalaam",
    "translator_name": "Malak Faris Abdalsalaam",
    "slug": "dutch-abdalsalaam",
    "language_name": "dutch"
  },
  "verses": [
    "Hā Mīm.",
    "De openbaring van het Boek is van Allah, de Almachtige, de Alwijze.",
    "Wij hebben de hemelen en de aarde en alles wat daar tussen is niet anders dan in waarheid geschapen en voor een vastgestelde termijn. Maar de ongelovigen keren zich af van dat, waarvoor zij gewaarschuwd zijn.",
    "Zeg (O Mohammed): “Wisten jullie wat jullie naast Allah aanriepen? Toon mij wat zij geschapen hebben van de aarde, of hebben zij soms een aandeel in de schepping van de hemelen? Breng mij een boek van vόόr deze (Koran) of een overblijfsel van kennis, als jullie waarachtig zijn.”",
    "En wie is er verder afgedwaald dan hij die naast Allah afgoden aanbidt die hem, tot de Dag der Opstanding, niet kunnen verhoren? En die zich (zelfs) niet bewust zijn van hun aanroepingen (tot hen).",
    "En als de mensheid verzameld is worden zij vijanden voor hen en zullen zij hun aanbidding ontkennen.",
    "En als Onze duidelijke Verzen aan hen\" worden voorgedragen, dan zeggen de ongelovigen over de Waarheid als die tot hen komt: “Dit is duidelijke tovenarij!”",
    "Of zij zeggen: “Hij heeft het verzonnen.” Zeg: “Als ik het had verzonnen, dan zouden jullie geen enkele macht hebben om mij tegen Allah te beschermen. Hij weet het best wat jullie hierover tegen elkaar zeggen. Hij is als Getuige tussen jullie en mij voldoende! En Hij is de Vergevingsgezinde, de Barmhartige.”",
    "Zeg: “Ik ben geen nieuwe Boodschapper. Noch weet ik wat er met mij of jullie zal gebeuren. Ik volg slechts wat aan mij geopenbaard is, en ik ben niets anders dan een duidelijke waarschuwer.”",
    "Zeg: “Vertel mij! Als dit van Allah is, en jullie ontkennen het, terwijl er een getuige van de Kinderen van Israël verklaart dat deze Koran van Allah is, dus hij geloofde terwijl jullie te trots zijn.” Waarlijk! Allah leidt het onrechtvaardige volk niet.",
    "En degenen die ongelovig zijn zeggen tegen degenen die geloven: “Als het iets goeds was, dan zouden zij ons niet voorgaan daarin (te geloven).” En omdat zij zich er niet door laten leiden, zullen zij zeggen: “Dit is een oude leugen!”",
    "En ervόόr was het Boek van Mozes als een leiding en een Genade. En dit Boek bevestigt (het) in de Arabische taal, om degenen die zondigen te waarschuwen en om goede berichten te brengen aan de weldoeners.",
    "Waarlijk, degenen die zeggen: “Onze Heer is Allah,” en die vervolgens standvastig zijn: voor hen zal er geen angst zijn, noch zullen zij bedroefd zijn.",
    "Zij zijn de bewoners van het Paradijs, daarin zijn zij eeuwig levenden, als een beloning voor wat zij plachten te doen.",
    "En Wij hebben de mens goedheid tegenover zijn ouders bevolen. Zijn moeder heeft hem met moeite gedragen en hem met moeite gebaard. De zwangerschap en (de tijd van) het zogen van hem is dertig maanden, zodat wanneer hij de volwassenheid bereikt, en hij de leeftijd van veertig jaar bereikt, hij zegt: “Mijn Heer! Geef mij de kracht en de mogelijkheid om dankbaar te zijn voor Uw genietingen die U mij en mijn ouders heeft gegeven, opdat ik goede daden mag verrichten die U genoegen doen en maak mijn nageslacht rechtschapen. Waarlijk, ik toon U mijn berouw, (want) ik behoor tot de moslims.”",
    "Zij zijn degenen van wie Wij het beste aanvaarden van wat zij verrichten, en Wij wissen hun slechte daden uit. (Zij zijn) tezamen met de bewoners van het Paradijs, als een ware belofte die hun is gedaan.",
    "Maar degene die tegen zijn ouders zegt: “Foei jullie! Waarschuwen jullie mij dat ik opgewekt zal worden, terwijl de generaties voor mij overleden zijn (en er nog niet een is opgestaan uit zijn graf).” Dan roepen zij (de ouders) Allah aan voor hulp (en zeggen tegen hun kind): “Wee voor jouw Geloof! Waarlijk, de belofte van Allah is waar.” Maar hij zegt: “Dit zijn niet anders dan verhalen van de vroegeren.”",
    "Zij zijn degenen over wie het woord (van bestraffing) bewaarheid zal worden onder de voorafgaande generaties van Djinn en mensen. Waarlijk! Zij waren verliezers.",
    "En voor allen (gelovig of ongelovig) zullen er gradaties zijn (in de hemel of de hel), in overeenstemming met hun daden. Opdat (Allah) hen volledig voor hun daden zal vergelden. Zonder dat hen daarbij onrecht wordt aangedaan.",
    "De Dag waarop zij die ongelovig waren, aan het Vuur zullen blootgesteld worden. (Hun zal gezegd worden): “Jullie verbruikten jullie goede dingen tijdens jullie wereldse leven en jullie hebben ervan genoten! Op deze dag zullen jullie vergolden worden met een vernederende bestraffing want jullie liepen onterecht hoogmoedig over het land en (daarenboven) leefden jullie in zonde en losbandigheid.”",
    "En gedenk de broeder van ‘Ad (Profeet Hoed), toen hij zijn volk in de zandduinen in het zuidelijke gedeelte van het Arabisch Schiereiland waarschuwde. En zeker, vόόr hen en na hen zijn waarschuwers overleden (zeggende): “Aanbidt niemand anders dan Allah; waarlijk, ik vrees voor jullie de bestraffing van de machtige Dag.”",
    "Zij zeiden: “Ben jij tot ons gekomen om ons van onze goden te laten afkeren? Breng ons dan datgene waarmee je ons bedreigt, als je één van de waarachtigen bent!”",
    "Hij zei: “De kennis is alleen bij Allah, en ik verkondig jullie datgene waarmee ik gestuurd ben, maar ik zie dat jullie een volk zijn dat onwetend is.”",
    "Toen zij (de bestraffing) als een wolk zagen die naar hun valleien kwam, zeiden zij: “Dit is een wolk die regen brengt!” Nee, integendeel, het is juist (de bestraffing) waarvan jullie de bespoediging vroegen, een wind met daarin een pijnlijke bestraffing!",
    "Alles vernietigend op bevel van haar Heer! Zo was er niets meer van hun zichtbaar, behalve de ruines van hun woningen. Zo vergelden Wij het volk van misdadigers.",
    "En voorwaar, Wij hadden hun zeker macht en welvaart gegeven die Wij jullie niet hebben gegeven! En Wij gaven hen de vermogens van het horen, en het zien en de harten. Maar hun oren en ogen en harten baatten hun niets omdat zij de Tekenen van Allah ontkenden. En zij waren volledig omringd door datgene wat zij plachten te bespotten!",
    "En voorwaar, Wij hebben de steden en jullie omgeving vernietigd. En Wij herhaalden de \"Tekenen (van Onze macht). Hopelijk zullen zij terugkeren.",
    "Waarom hebben degenen die zij naast Allah als goden hebben aangenomen, als een manier (om Allah) te benaderen hen niet geholpen? Nee, maar zij zijn van hen verdwenen. En dat is hun leugen, en wat zij plachten te verzinnen.",
    "En (gedenk) toen Wij een aantal (zeven of negen) Djinn (vanuit Jemen) in jouw richting stuurden om naar de Koran te luisteren. Toen zij daarbij aanwezig waren (bij de fadjr-recitatie van Mohammed) zeiden zij: “Luister aandachtig!” Na afloop keerden zij (vervuld met vrees voor de bestraffing) terug als waarschuwers voor hun (Joodse) volk.",
    "Zij zeiden: “O volk van ons! Waarlijk, wij hebben over een Boek (de Koran) gehoord dat ná (de Thora van) Mozes is neergedaald, ter bevestiging van wat daarvόόr was. Het leidt naar de Waarheid (van de islam) en naar het rechte Pad.",
    "O volk van ons! Geef gehoor aan Allah’s oproeper (Mohammed) en geloof in hem, dan zal Hij (Allah) jullie zonden vergeven en jullie van een pijnlijke bestraffing (in de Hel) redden.”",
    "(Maar) zij die geen gehoor geven aan Allah’s oproeper, zullen niet in staat zijn om op aarde (of elders aan Hem) te ontsnappen, noch zullen er (buiten Hem) awliyaa` (heren, helpers, beschermers, of steun en toeverlaat) zijn (tegen Allah’s bestraffing). Dat zijn degenen die in een duidelijke dwaling verkeren.",
    "Zien zij dan niet dat Allah, Die de hemelen en de aarde geschapen heeft en door hun schepping niet moe geworden is, in staat is om het dode tot leven te brengen? Ja, Hij is zeker tot alle dingen in staat.",
    "En (gedenk) de Dag dat degenen die ongelovig waren aan het Vuur worden blootgesteld (en tot hen gezegd wordt): “Is dit niet de Waarheid?” Zij zullen zeggen: “Ja, bij Onze Heer!” Hij zal zeggen: “Proef dan de bestraffing van het Vuur omdat jullie ongelovig waren!”",
    "Wees daarom geduldig, zoals bezitters van standvastigheid onder de Boodschappers geduldig waren. En vraag niet om (de bestraffing) voor hen te bespoedigen. Op de dag dat zij (de ernst van de bestraffing) zien die hen was beloofd, (bekruipt hen het gevoel) dat ze niet langer dan een uur van de dag (op aarde) hebben doorgebracht. (Deze Koran is voldoende als) duidelijke boodschap. Er wordt dan (niemand) vernietigd behalve het volk dat verdorven is.",
    "Degenen die ongelovig zijn en (de mens) tegenhouden op het Pad van Allah), Hij zal hun werken verloren doen gaan.",
    "Maar degenen die geloven en goede daden verrichten, en die geloven in wat aan Mohammed is neergezonden- en het is de Waarheid van hun Heer. Hij zal hun zonden uitwissen en hun toestand verbeteren.",
    "Dat is omdat de ongelovigen de leugen volgen, terwijl degenen die geloven de waarheid van hun Heer volgen. Zo geeft Allah vergelijkingen voor de mensheid.",
    "Wanneer jullie ongelovigen (op het slagveld) ontmoeten, tref dan hun nek. En wanneer jullie hen verslagen hebben, bindt hen (de gevangenen) dan stevig vast of laat hen vrij (na) een losgeld, tot de oorlog voorbij is. Zo is het. En als Allah het wil, dan vernietigd hij hen zeker. Maar Hij wil een groep van jullie beproeven met een andere groep. En degenen die\" op de Weg van Allah gedood worden: Hij doet hun werk nooit verloren gaan.",
    "Hij leidt hen en verbetert hun toestand.",
    "En Hij doet hen het Paradijs binnengaan dat Hij aan hen bekend heeft gemaakt.",
    "O, jullie die geloven! Als jullie hulp bieden (voor de zaak van) Allah, dan zal Hij jullie helpen en jullie voeten stevig (op het slagveld) plaatsen.",
    "En degenen die niet geloofden, voor hen is de vernietiging. En (Allah) zal hun werken verloren doen gaan.",
    "Dat is omdat zij haatten wat Allah heeft neergezonden, dus maakte Hij hun daden nutteloos.",
    "Hebben zij niet over de aarde gereisd en gezien wat het einde was van degenen vóór hen? Allah heeft hen volledig vernietigd en hetzelfde lot wacht de ongelovigen.",
    "Dat is omdat Allah de Beschermer is van degenen die geloven en voor de ongelovigen is er geen Beschermer.",
    "Zeker! Allah zal degenen die geloven en goede daden verrichten, tot de Tuinen toelaten waaronder door rivieren stromen, terwijl degenen die ongelovig zijn zichzelf vermaken en eten zoals het vee eet. Het Vuur zal hun verblijfplaats zijn.",
    "En hoeveel steden zijn er niet sterker dan jouw (O Mohammed) stad, welke jou verbannen heeft. Wij hebben hen vernietigd en er was geen hulp voor hen.",
    "Is degene die het duidelijke bewijs van zijn Heer accepteert, gelijk aan degene wiens slechte daden schoonschijnend lijken, terwijl hij zijn eigen lusten volgt?",
    "Is het (geluk) van het Paradijs dat aan godvrezenden beloofd is, waar rivieren zijn met water waarvan de smaak en de geur niet verandert; rivieren van melk waarvan de smaak niet verandert; rivieren van wijn (zonder alcohol), heerlijk voor degenen die het drinken; en rivieren van zuivere \"honing, waarin voor hen allerlei soorten fruit zijn; en de vergiffenis van hun Heer. (Is dit) gelijk (aan de ellende van) degenen die voor altijd in het vuur zullen wonen en kokend water te drinken krijgen, zodat het in hun buiken snijdt?",
    "En onder hen zijn er die naar jou luisteren, maar wanneer zij van jou weggaan, zeggen zij tegen degenen die kennis hebben gekregen: “Wat heeft hij nu net gezegd?” Zij zijn de mensen wiens harten Allah heeft verzegeld en zij volgen hun lusten.",
    "Maar degenen die Leiding accepteren: Hij vermeerdert hun Leiding, en schenkt hen rechtvaardigheid.",
    "Zij (de ongelovigen) wachten slechts op het uur dat plotseling tot hen zal komen. Maar sommigen van haar voorboden zijn reeds gekomen. En als het tot hen komt, hoe kunnen zij dan nog hun vermaning krijgen?",
    "Weet dus dat er geen god is dan Allah, (vertrouw dus alléén op Hem) en vraag om vergiffenis voor jouw zonden en voor (de zonden van) de gelovige mannen en de gelovigen vrouwen. En Allah kent jullie bezigheden (op aarde) en jullie verblijfplaats (in het Hiernamaals).",
    "En degenen die geloven zeggen: “Waarom is er geen soerah neergezonden? Maar als een bepaalde soerah wordt neergezonden waarin (het bevel tot) oorlog genoemd wordt, dan zie jij degenen in wier harten een ziekte is naar jou kijken met een blik alsof zij bijna dood vallen. Wee hen!",
    "Gehoorzaamheid en goede woorden (zouden beter zijn) En wanneer de zaak (van het bevel tot oorlog) is besloten (dan hebben zij er een afkeer van). Maar als zij waarachtig zouden zijn tegenover Allah, dan zou dat beter voor hen zijn.",
    "Zouden jullie dan, als jullie je afwenden onheil in het land verrichten en de familiebanden geweld\" aandoen?",
    "Zij zijn degenen die Allah vervloekt heeft, en die Hij doof en blind heeft gemaakt.",
    "Denken zij dan niet diep na over de Koran, of zijn hun harten afgesloten?",
    "Waarlijk, degenen die afvallig werden nadat de Leiding voor hen duidelijk was geworden: de Sheitan maakte (hun daden) schoonschijnend voor hen en bedroog hen.",
    "Dit is omdat zij tot degenen die haatten wat Allah heeft neergezonden zeiden: “Wij zullen jullie gedeeltelijk gehoorzamen.” Maar Allah kent hun geheimen.",
    "Hoe (zal het dan zijn) wanneer de Engelen hun zielen bij de dood wegnemen, en op hun gezichten en hun ruggen slaan?",
    "Dit is omdat zij dat wat Allah kwaad maakt volgen, en haten wat Hem genoegen doet. Dus maakt Hij hun daden vruchteloos.",
    "Of denken degenen in wier harten een ziekte is, dat Allah hun afgunst niet zal onthullen?",
    "Als Wij het zouden willen, dan zouden Wij het jou tonen, zodat jij de tekenen ervan zeker zou kennen en jij die zeker zou herkennen door hun zinspelingen. En Allah kent al jullie daden.",
    "Voorzeker, Wij zullen jullie beproeven totdat Wij toetsen wie van jullie de strijders en de geduldigen zijn. En Wij zullen jullie (daadwerkelijke) feiten onthullen.",
    "Waarlijk, degenen die ongelovig zijn en die afhouden van de Weg van Allah en die de Boodschapper tegenstreven nadat de Leiding duidelijk aan hen getoond is, zij zullen Allah niet in het minst kwetsen. En Hij zal hun daden vruchteloos maken.",
    "O, jullie die geloven! Gehoorzaam Allah en gehoorzaam de Boodschapper en maak jullie daden niet nutteloos.",
    "Waarlijk, degenen die ongelovig zijn en die afhouden van de \"Weg van Allah en dan als ongelovigen sterven: Allah zal hen niet vergeven.",
    "Wees dus niet vernederd en vraag niet om vrede, terwijl jullie de overmacht hebben. Allah is met jullie. En Hij zal nooit de beloning voor jullie goede daden verminderen.",
    "Het leven van deze wereld is slechts spel en vermaak. Maar als jullie geloven en Allah vrezen en het kwaad vermijden, dan zal Hij jullie je beloningen geven, en Hij zal niet om jullie bezittingen vragen.",
    "Als Hij jullie die (bezittingen) zou vragen en bij jullie zou aandringen, dan zouden jullie gierig worden en Hij zou jullie afgunst onthullen.",
    "Zie! Jullie behoren tot degenen die opgeroepen zijn om voor de zaak van Allah uit te geven. En onder jullie zijn er die gierig zijn. En wie gierig is: voorwaar, dat is slechts ten koste van zichzelf. Maar Allah is Behoefteloos terwijl jullie de behoeftigen zijn. En als jullie je afkeren, zal Hij jullie door een ander volk vervangen, waarna zij niet als jullie zijn.",
    "Waarlijk, Wij hebben jou een duidelijk overwinning geschonken.",
    "Opdat Allah jouw vroegere zonden zal vergeven en ook de latere. En Hij vervolmaakt Zijn gunst aan jou en Hij leidt jou op het rechte Pad.",
    "En zodat Allah jou zal voorzien van (onoverwinnelijke en ongeëvenaarde) hulp.",
    "Hij is Degene Die kalmte en rust in de (bezorgde) harten van de (duizend vierhonderd) gelovige (metgezellen) neerzond, opdat zij geloof zouden toevoegen aan hun geloof (dat al in\" hen was). En aan Allah behoren de legers (bestaande uit Engelen) van de hemelen en de aarde. En Allah is Alwetend (over de dingen die Zijn dienaren ten goede komen), Alwijs (in Zijn bepalingen en planningen).",
    "Opdat Hij de gelovige mannen en de gelovige vrouwen Tuinen zal doen binnenleiden, waar rivieren onder door stromen, om daarin voor altijd te verblijven. En Hij wist hun zonden uit. En dat is in het aangezicht van Allah een geweldig succes.",
    "En Hij bestraft de hypocrieten, mannen en vrouwen, en ook de degenen die deelgenoten aan Allah toekennen, mannen en vrouwen, die kwaad over Allah denken. Het slechte zal hen omsingelen en de toorn van Allah is over hen. En Hij heeft hen vervloekt en de Hel voor hen voorbereid, en dat is inderdaad een slechte bestemming.",
    "En aan Allah behoren de legers van de hemelen en de aarde, en Allah is altijd Alwetend, Alwijs.",
    "Waarlijk, Wij hebben jou als getuige gestuurd, als brenger van goed nieuws en als waarschuwer.",
    "Opdat jullie in Allah en Zijn Boodschapper zullen geloven en jullie Hem helpen en Hem eren en Zijn lof prijzen in de ochtend en de avond.",
    "Waarlijk, degenen die een gelofte bij jou afleggen, leggen een gelofte bij Allah af. De hand van Allah is boven hun handen. Iedereen die dan vervolgens de gelofte breekt, doet alleen zichzelf kwaad en iedereen die vervult wat hij met Allah overeen gekomen is: Hij zal hem een grote beloning geven.",
    "Degenen onder de woestijnbewoners die achterbleven zullen tegen jou zeggen: “Onze bezittingen en onze families hielden ons bezig, vraag vergiffenis voor ons.” Zij zeggen met hun tongen wat niet in hun harten is. Zeg: “Wie heeft dan de macht om iets van Allah voor jullie te voorkomen, als Hij jullie \"wil kwetsen of jullie wil begunstigen?” Nee, Allah is Alwetend van wat jullie doen.",
    "Jullie dachten zelfs dat de Boodschapper en de gelovigen nooit tot hun families zouden terugkeren, en dat werd (door de Satan) in jullie harten schoonschijnend gemaakt, en jullie koesterden kwade gedachten en jullie werden een vernietigd volk.",
    "En wie niet in Allah en Zijn Boodschapper gelooft, dan waarlijk, Wij hebben voor de ongelovigen een laaiend Vuur voorbereid.",
    "En aan Allah behoort de soevereiniteit van de hemelen en de aarde. Hij vergeeft wie Hij wil, en straft wie Hij wil. En Allah is de Vergevingsgezinde, de Barmhartige.",
    "Degene die achterblijven zullen zeggen: “Als jullie vooruit gestuurd worden om de buit te halen, sta ons toe jullie te volgen.” Zij willen Allah’s woorden veranderen. Zeg (O Mohammed): “Jullie zullen nooit met ons meegaan; dat heeft Allah vooraf gezegd.” Dan zullen zij zeggen: “Nee, jullie zijn jaloers op ons.” Zij begrijpen maar weinig.",
    "Zeg tegen de woestijnbewoners die achterblijven (door geen gehoor te geven aan de oproep tot de wapenen): “Jullie zullen (nu door de Profeet, en later door de Kaliefen) opgeroepen worden om te vechten tegen oorlogszuchtige volkeren (zoals de Perzen en de Romeinen), dan zullen zij ofwel tegen jullie vechten ofwel zullen zij zich onderwerpen (en de keuze maken tussen islam of djizya). Als jullie dan gehoorzaam zijn (aan de oproep tot de wapenen), dan zal Allah jullie een eerlijke (en rijkelijke) beloning geven (zowel in dit leven als in het Hiernamaals), maar als jullie je hiervan afkeren, zoals jullie al eerder hebben gedaan (nadat de Profeet jullie had opgeroepen om met hem op ‘omrah te gaan voor de herovering), dan zal Hij jullie (in dit\" leven vernederen met een laffe dood en vervolgens jullie) treffen met een pijnlijke bestraffing (in het Hellevuur).”",
    "Geen schande of zonde zal er zijn voor de blinde, noch zal er schande of zonde zijn voor de kreupele, en evenmin zal er schande of zonde zijn voor de zieke (wanneer zij niet meevechten). En al wie Allah en Zijn Boodschapper gehoorzaamt, zal door Hem worden toegelaten tot Tuinen waar rivieren onderdoor stromen. En al wie zich afkeert, zal door Hem met een pijnlijke bestraffing worden bestraft.",
    "Voorwaar, Allah was vergenoegd met de gelovigen toen zij hun gelofte aan jou onder de boom aflegden. Hij wist wat in hun harten was en (vanwege hun oprechtheid) deed Hij (innerlijke) rust en kalmte op hen neerdalen. En Hij beloonde hen met een nabije overwinning.",
    "En een overvloedige oorlogsbuit die zij namen. En Allah is Almachtig, Alwijs.",
    "Allah heeft jullie een overvloedige oorlogsbuit beloofd die jullie zullen nemen, en Hij heeft dit voor jullie bespoedigd. En Hij heeft de handen van de mensen (de vijanden) van jullie afgehouden, opdat het een teken voor de gelovigen mag zijn, en dat Hij jullie mag leiden op het rechte Pad.",
    "En het andere ligt nog niet binnen jullie vermogen. Allah omringt hen. En Allah is altijd in staat om alles te doen.",
    "En als de ongelovigen tegen jullie vechten, dan zullen zij zich zeker omdraaien en vluchten, en zij zouden vervolgens geen beschermer en geen helper vinden.",
    "Zo is de handelwijze van Allah zoals die ook vroeger is geweest, En jullie zullen geen verandering in de manier van Allah vinden.",
    "En Hij is Degene Die hun handen van jullie heeft afgehouden en Die jullie handen van hen afgehouden heeft, in het midden van Mekka, \"nadat Hij jullie de overwinning over hen heeft geschonken. En Allah is Alziende over wat jullie doen.",
    "Zij zijn degenen die ongelovig waren en die jullie afhielden van de Heilige Moskee in Mekka en die tegenhielden dat de offerdieren hun slachtplaats zouden bereiken. Als er geen gelovige mannen en gelovigen vrouwen in Mekka waren geweest, waarvan jullie niet wisten of jullie hen zouden doden, waarna jullie vanwege hen in moeilijkheden zouden raken, zonder het te weten.... (dan zou Allah de verovering van Mekka reeds toegestaan hebben). Opdat Allah Zijn genade zal voortbrengen voor wie Hij wil. En als zij (gelovigen en ongelovigen) van elkaar gescheiden waren, dan hadden Wij zeker degenen die niet geloofden onder hen met een pijnlijke bestraffing gestraft.",
    "(Gedenk) Toen degenen die niet geloofden trots en hooghartigheid in hun hart plaatsten, de trots en de hooghartigheid van de tijd van de onwetendheid, toen liet Allah Zijn kalmte en rust over Zijn Boodschapper en over de gelovigen neerdalen, en deed hen het woord van rechtvaardigheid nakomen. En zij hadden hier alle bevoegdheid toe en zij er geschikt voor. En Allah is Alwetend over alle zaken.",
    "Voorwaar, Allah heeft de droom van Zijn boodschapper bewaarheid. Dat jullie zeker de Heilige Moskee zullen binnengaan; als Allah het wil, in veiligheid, met het hoofd kaalgeschoren of het haar kortgeknipt, zonder vrees. Hij weet wat jullie niet weten en Hij bracht daarnaast een nabije overwinning.",
    "Hij is Degene Die Zijn Boodschapper heeft gezonden met de (nuttige en verlichtende) Leiding (die een duidelijk onderscheid maakt tussen goed en slecht) en de ware godsdienst (de islam) om deze over alle godsdiensten te doen zegevieren. En Allah is voldoende als getuige.",
    "Mohammed is de Boodschapper van Allah, en degenen die bij hem zijn, zijn streng tegenover de ongelovigen en barmhartig voor henzelf. Jij ziet hen buigen en neerknielen, Zijn (Allah) genoegen zoekend. Op hun aangezicht is het spoor van het zich ter aarde werpen. Dit is hun beschrijving in de Thora. Maar hun beschrijving in de Indjiel (Evangelie) is als het zaad van koren, dat zijn scheut uitspruit, en die versterkt, waardoor zij dik wordt en op eigen stengel komt te staan, tot vreugde der zaaiers en woede der ongelovigen. Allah heeft degenen onder hen die geloven en goede daden verrichten, vergiffenis en een geweldige beloning beloofd.",
    "O, jullie die geloven! Plaats julliezelf niet vόόr Allah en Zijn boodschapper, maar vrees Allah. Waarlijk, Allah is Alhorend, Alwetend.",
    "O, jullie die geloven! Verhef jullie stem niet boven de stem van de Profeet noch spreek luid tegen hem, zoals sommigen van jullie luid tegen elkaar spreken, opdat jullie daden niet vruchteloos worden terwijl jullie dat niet beseffen.",
    "Waarlijk! Degenen die hun stem temperen in de aanwezigheid van Allah’s Boodschapper: zij zijn degenen wier harten Allah op vroomheid heeft beproeft. Voor hen is er vergiffenis en een grote beloning.",
    "Waarlijk! Degenen die naar jou (O Mohammed) roepen van buiten de kamers: de meesten\" van hen begrijpen (de onbeleefdheid) niet.",
    "En als zij geduld hadden tot jij buiten kwam om hen te ontmoeten, dan zou dat beter voor hen zijn. En Allah is de Vergevingsgezinde, de Barmhartige.",
    "O, jullie die geloven! Als een slecht persoon tot jullie komt met nieuws, onderzoek het dan nauwkeurig, opdat jullie geen mensen in onwetendheid kwaad doen, waarna jullie spijt zouden krijgen van wat jullie deden.",
    "En weet dat onder jullie zich de Boodschapper van Allah bevindt. Als hij jullie (adviezen) zou volgen in vele aangelegenheden, dan zouden jullie zeker in moeilijkheden verkeren. Maar Allah heeft het geloof voor jullie geliefd gemaakt en het in jullie harten mooi gemaakt en Hij heeft jullie een afkeer doen hebben van het ongeloof, zware zonden en opstandigheid. Zij zijn de rechtgeleiden.",
    "Als een genade van Allah en een genieting. En Allah is Alwetend, Alwijs.",
    "En als twee partijen of groepen onder de gelovigen tegen elkaar vechten, sticht dan vrede tussen hen, maar als één van de twee opstandig is tegen de ander, bevecht dan degene die opstandig is tot hij terugkeert naar het bevel van Allah. En als hij zich voegt, sluit dan een rechtvaardige vrede en wees onpartijdig. Waarlijk! Allah heeft de rechtvaardigen lief.",
    "De gelovigen zijn niet anders dan broeders. Verzoen je dus met jullie broeders, en vrees Allah, zodat jullie genade kunnen ontvangen.",
    "O, jullie die geloven! Laat een volk geen ander volk beledigen, het kan zijn dat de laatste (die beledigd word) beter is dan de eerste; en laat vrouwen geen andere vrouwen bespotten, het kan zijn dat de laatsten beter zijn dan de eersten, breng elkaar niet tot schande, noch beledig elkaar door het geven van bijnamen. Hoe slecht is het om elkaars broeder te \"beledigen nadat hij tot het geloof is gekomen. En wie geen berouw toont: zij zijn de onrechtplegers.",
    "O, jullie die geloven! Vermijdt achterdocht. Waarlijk, een deel van de kwade vermoedens zijn zonden. En bespioneer elkaar niet, noch roddel over elkaar in elkaars afwezigheid. Zouden jullie het vlees van jullie dode broeder willen eten? Jullie zullen dat zeker verafschuwen. En vrees Allah. Waarlijk, Allah is Berouwaanvaardend, Barmhartig.",
    "O mensheid! Wij hebben jullie uit een man en een vrouw voortgebracht (Adam en Eva) en jullie tot volken en stammen gemaakt, opdat jullie elkaar leren kennen. Waarlijk, de meest eerbare onder jullie in het aangezicht van Allah is de (gelovige) die Hem het meest vreest. Waarlijk, Allah is Alwetend, Welbewust.",
    "De bewoners van de woestijn (van Bani Asad) zeiden: “Wij geloven.” Zeg (tegen hen O Mohammed): “Jullie geloven (nog) niet maar zeg liever: ‘Wij hebben ons onderworpen,’ want het geloof heeft jullie harten nog niet bereikt. Maar als jullie Allah en Zijn Boodschapper gehoorzamen, dan vermindert Hij niets (van de beloning) van jullie daden. Waarlijk, Allah is Vergevingsgezind, (voor de berouwvollen), Barmhartig (tegenover de gelovigen).",
    "De (ware) gelovigen zijn degenen die (oprecht en vol overtuiging) geloven in Allah (als hun Heer), en in (Mohammed als Zijn profeet en) Boodschapper (door gehoorzaamheid te betonen) en daarna (aan dit geloof) niet twijfelen, maar zich met hun welvaart en hun levens voor de Zaak van Allah inspannen. Zij zijn de waarachtigen (die de titel ‘moe- minoen’ – ‘gelovigen’ toekomt).",
    "Zeg: “Zullen jullie Allah vertellen over jullie godsdienst?” Terwijl Allah alles kent wat in de hemelen en wat op aarde is. En Allah is zich over alles welbewust.",
    "Zij zien het als gunst aan jou dat zij moslim zijn geworden. Zeg: “Zie jullie toetreden tot de islam niet als gunst aan mij. Juist Allah heeft jullie een gunst geschonken, doordat Hij jullie naar het geloof heeft geleid, als jullie waarachtig zijn.”",
    "Waarlijk, Allah kent het onzichtbare van de hemelen en de aarde. En Allah is Alziend over wat jullie doen.",
    "Qāf. Bij de edelmoedige Koran.",
    "Zij zijn zelfs verbaasd dat er uit hun midden een waarschuwer tot hen is gekomen, zodat de ongelovigen zeggen: “Dit is iets vreemds!",
    "Als wij gestorven zijn en tot stof zijn geworden? (worden wij dan weer opgewekt?) Dat is een verre weg terug.”",
    "Wij weten wat de aarde van hen zal wegnemen en aan Onze zijde is een Boek dat nauwkeurig bijgehouden wordt.",
    "Zij hebben de Waarheid ontkend toen die tot hen kwam, dus zijn zij in een verwarde staat.",
    "Hebben zij niet naar de hemel boven hen gekeken, hoe Wij die gemaakt hebben en hoe Wij die versierd hebben, en dat daar geen kloven in zijn?",
    "En de aarde! Wij hebben haar uitgespreid, en Wij hebben daarop stevige bergen geplaatst en Wij hebben daarop vele mooie gewassen doen groeien.",
    "Als lering en een overdenking voor elke dienaar die zich tot Allah keert.",
    "En Wij hebben gezegend water uit de hemel naar beneden gestuurd, waarna Wij daarmee tuinen deden groeien en graan van oogstbare gewassen.",
    "En hoge dadelpalmen, met gerangschikte kolven.",
    "Een voorziening voor de dienaren. En Wij brengen daarmee (water) het dode land tot leven. Zo zal de herrijzenis zijn.",
    "Vóór hen loochende het volk van Noah, en de bewoners van Rass en de Thamoed.",
    "En ‘Ad en Farao en de broeders van Loeth.",
    "En de Bewoners van het woud en de mensen van Toebba, ieder van hen ontkenden (hun) Boodschappers. Daarom was de bestraffing terecht.",
    "Waren Wij dan niet in staat tot de eerste schepping? Zij verkeren in twijfel over een nieuwe schepping.",
    "En zeker, Wij hebben de mens geschapen en Wij weten wat zijn ziel hem influistert. Wij zijn hem nader dan zijn eigen halsslagader.",
    "(Bedenk!) Wanneer de twee ontvangers (Engelen) de één zittend aan de rechterkant en de ander zittend aan de linkerkant zitten te schrijven.",
    "Geen woord uit hij, of de bewaker staat bij hem klaar.",
    "En de toestand van de dood zal echt komen: “Dit is wat jullie wilden ontvluchten.”",
    "En de trompet zal geblazen worden. Dat zal de dag zijn waarvoor de waarschuwing (gegeven is).",
    "En iedereen zal naar voren komen met bij haar een (Engel als) voortdrijver en een (Engel als) als getuige.",
    "(Er wordt hem gezegd:) “Voorwaar, hiervoor was jij achteloos, toen hebben Wij de bedekking van jouw (hart) verwijderd, toen was jouw waarneming op deze Dag scherp.”",
    "En zijn metgezel (een Engel) zal zeggen: “Dit is wat bij mij gereed is.”",
    "(Allah zegt tegen de twee Engelen:) “Werp iedere koppige ongelovige in de Hel.”",
    "Een tegenhouder van het goede, een overtreder, een twijfelaar.",
    "Degene die andere goden naast Allah heeft genomen: werp hem daarom in de zware bestraffing.”",
    "Zijn metgezel (Satan) zal zeggen: “Onze Heer! Ik heb hem niet gedwongen te overtreden; hij verkeerde zelf in vergaande dwaling.”",
    "Allah zal zeggen: “Redetwist niet in Mijn aanwezigheid, Ik heb reeds jullie de waarschuwing gestuurd.",
    "Het vonnis door Mij geveld kan niet veranderd worden, en Ik ben niet onrechtvaardig jegens de dienaren.”",
    "(Gedenk) De dag wanneer Wij tot de Hel zullen zeggen: “Ben jij al vol?” Zal zij zeggen: “(Komen) er nog meer?”",
    "En het Paradijs zal in de nabijheid van de godvrezenden worden gebracht, niet ver verwijderd.",
    "(Er wordt gezegd:) “Dit is wat jullie beloofd is, aan iedere berouwvolle, wakende.",
    "Die de Barmhartige ongezien vreesde en die met een berouwvol hart kwam.",
    "Ga daar in vrede en veiligheid binnen; dit is de Dag van de eeuwigheid.”",
    "Daar zullen zij hebben wat zij wensen en Wij hebben nog meer.",
    "En hoeveel generaties vóór hen hebben Wij niet vernietigd, die sterker waren dan zij? Zij reisden toen in de landen, was er een kans om te vluchten?",
    "Waarlijk, daarin is zeker een overdenking voor wie verstand heeft of wie luistert terwijl hij een getuige is.",
    "En voorwaar, Wij hebben de hemelen en de aarde en alles wat daartussen is geschapen in zes dagen, en vermoeidheid raakte Ons niet.",
    "Wees daarom geduldig met alles wat zij zeggen, en verheerlijk jouw Heer met de lof die Hem toekomt vόόr zonsopkomst en vόόr zonsondergang.",
    "En verheerlijk Hem in de nacht en (zo ook) na afloop van de gebeden.",
    "En luister op die Dag wanneer de oproeper van een dichtbijzijnde plaats roept.",
    "Op die Dag zullen zij het blazen (op de bazuin) in werkelijkheid horen. Dat is de Dag van de Opwekking.",
    "Waarlijk, Wij zijn het Die het leven geven en de dood veroorzaken; en tot Ons is de uiteindelijke terugkeer.",
    "Op de dag waarop de aarde onder hen gekliefd zal worden, haasten (zij zich te verzamelen). Dat is een gemakkelijke verzameling voor Ons.",
    "Wij weten het beste wat zij zeggen; en jij (O Mohammed) bent geen tiran over hen. Vermaan dus met de Koran degenen die Mijn bedreiging vrezen.",
    "Bij de winden die stof verspreiden;",
    "Bij de wolken die een zware last dragen.",
    "Bij de schepen die gemakkelijk voortdrijven.",
    "En die Bij de verdelers (Engelen) die volgens een verordening verdelen.",
    "Waarlijk, dat wat jullie beloofd is, is zeker waar.",
    "En waarlijk, de vergelding zal zeker plaatsvinden.",
    "Bij de hemel met zijn banen (van sterren en planeten).",
    "Zeker, jullie standpunt (tegenover de profeet en de Koran) wisselt.",
    "Daarvan wordt afgewend wie zich (van het ware geloof) afwendt.",
    "Vervloekt zijn de leugenaars.",
    "Die onder een bedekking van achteloosheid zijn.",
    "Zij vragen: “Wanneer zal de dag van de vergelding zijn?”",
    "Het zal op die Dag zijn waarop zij boven het vuur beproefd worden!",
    "(De bewaker van de Hel zegt:) “Proef jullie bestraffing. Dit is waar jullie de bespoediging van vroegen.”",
    "Waarlijk, de godvrezenden zullen in het midden van de Tuinen en de bronnen zijn.",
    "Zich in de zaken verheugend die hun Heer hen gegeven heeft. Waarlijk, vroeger waren zij de weldoeners.",
    "Zij sliepen maar weinig tijdens de nacht.",
    "En in de uren voor de ochtendschemering smeekten zij om vergeving.",
    "En van hun bezittingen was er een rechtmatig aandeel voor de bedelaar en voor degene die zich weerhield van bedelarij.",
    "En op aarde zijn Tekenen voor de overtuigden.",
    "En ook in jullie zelf. Zullen jullie die dan niet zien?",
    "En in de hemel is jullie voorziening en dat wat jullie beloofd is.",
    "Dan, bij de Heer van de hemel en de aarde, is het de waarheid, even als het de waarheid is dat jullie kunnen spreken.",
    "Heeft het verhaal van de geëerde gasten van Ibrahim jou bereikt?",
    "Toen zij tot hem kwamen zeiden zij: “Vrede zij met jou!” Hij antwoordde: “Vrede zij met jullie” en dacht (bij zichzelf): “onbekend volk.”",
    "Toen ging hij vlug naar zijn familie en bracht een geroosterd kalf.",
    "En plaatste het vόόr hen (zeggende): “Willen jullie niet eten?”",
    "Toen werd hij bang voor hen. Zij zeiden: “Vrees niet” En zij gaven hem het goede nieuws over (de geboorte van) een verstandige zoon.",
    "Toen kwam zijn vrouw tevoorschijn met een luide stem, zij sloeg zich in haar gezicht en zei: “Ik ben een oude onvruchtbare vrouw!”",
    "Zij zeiden: “Zo heeft jouw Heer gesproken. Waarlijk, Hij is de Alwijze, de Alwetende.” ۞"
  ]
}