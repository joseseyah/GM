{
  "meta": {
    "id": 135,
    "name": "IslamHouse.com",
    "translator_name": "IslamHouse.com",
    "slug": "persian-islamhouse",
    "language_name": "persian"
  },
  "verses": [
    "سوگند به شب، هنگامی ‌که [همه چیز را] بپوشانَد،",
    "و سوگند به روز، هنگامی‌ که آشکار شود،",
    "و سوگند به ذاتی که نر و ماده را آفرید،",
    "که یقیناً سعی [و تلاش] شما مختلف [و نیک و بد] است.",
    "و اما کسی‌ که [در راه الله] ببخشد و پرهیزگاری نماید",
    "و [وعدۀ الله و سخنان] نیک را تصدیق کند،",
    "به زودی انجام [کار خیر و] آسانی [= اعمال نیکو و انفاق در راه الله] را برایش آسان می‌کنیم.",
    "و اما کسی‌که بخل ورزد و بی‌نیازی بجوید،",
    "و [وعدۀ الله و سخنانِ] نیک را تکذیب کند،",
    "به زودی انجام دشواری [= اعمال شر و پلید] را برایش آسان می‌سازیم [و انجام کار خیر را بر او سخت می‌گردانیم]؛",
    "و در هنگام [مرگ و] ورود به دوزخ، دارایی او سودی به حالش نخواهد داشت.",
    "مسلماً هدایت [بندگان] بر [عهدۀ] ماست.",
    "و محققاً آخرت و دنیا [نیز] از آنِ ماست.",
    "من شما را از آتشی شعله‌ور بیم دادم",
    "که جز بدبخت‌ترین [مردم] در آن نیفتد؛",
    "[همان] کسی ‌که [آیات ما را] تکذیب کرد و روی گرداند",
    "و به زودی پرهیزگارترین [مردم] از آن دور نگه داشته می‌شود.",
    "[همان] کسی‌که مال خود را [در راه الله] می‌بخشد تا [از گناه] پاک شود.",
    "و هیچ كس را به قصد پاداش‌یافتن نعمت نمى‌بخشد؛",
    "مگر [برای] کسبِ رضا [و خشنودی] پروردگار برترش.",
    "و به راستی که [با پاداشِ الله] راضی خواهد شد."
  ]
}