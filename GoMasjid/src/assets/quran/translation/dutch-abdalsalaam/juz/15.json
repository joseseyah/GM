{
  "meta": {
    "id": 235,
    "name": "Malak Faris Abdalsalaam",
    "translator_name": "Malak Faris Abdalsalaam",
    "slug": "dutch-abdalsalaam",
    "language_name": "dutch"
  },
  "verses": [
    "Verheerlijkt is Hij Die ’s nachts Zijn dienaar (Mohammed) van de Al-Masjid al-Haram (de Gewijde Moskee te Mekka) naar de Verste Moskee heeft gebracht, waarvan Wij de omgeving gezegend hebben opdat Wij hem Onze Tekenen kunnen laten zien. Waarlijk, Hij is de Alhorende, de Alziende.",
    "En Wij gaven Mozes het Boek en maakten het tot een Leiding voor de Kinderen van Israël (zeggende): “Neem niet een ander dan Mij tot jullie beschermheer.”",
    "O Nageslacht van degenen die Wij (in de ark) van Noah hebben gedragen! Waarlijk, hij was een dankbare dienaar.",
    "En Wij hebben voor de Kinderen van Israël in het Boek bepaald: “Jullie zullen inderdaad twee maal ellende verrichten op aarde en jullie zullen je zeker hoogmoedig gedragen!”",
    "Dus toen de belofte van de eerste van de twee in vervulling kwam, stuurden Wij tot jullie Onze dienaren die jullie een verschrikkelijke oorlog gaven. Zij kwamen in het allerbinnenste van jullie huizen. En het was een belofte die vervuld werd.",
    "Toen gaven Wij jullie opnieuw een overwinning over hen. En Wij hielpen jullie met welvaart en kinderen en maakten jullie talrijker in mankracht.",
    "Zeggende: “Als jullie goed doen, doen jullie goed voor jullie zelf, en als jullie kwaad doen (doen jullie dat) tegen jezelf.” Toen de tweede belofte kwam voor de vervulling, (zonden Wij andere volkeren) om jullie met schande te treffen en de Moskee binnen te treden, zoals zij het reeds eerder binnentraden, en om alles wat zij veroverd hadden te verwoesten.”",
    "“Het kan zijn dat jullie Heer jullie genadig is, maar als jullie terugkeren, dan zullen Wij (tot Onze bestraffing) terugkeren. En Wij hebben de Hel tot een gevangenis van de ongelovigen gemaakt.",
    "Waarlijk, deze Koran leidt tot datgene wat rechtvaardig is en geeft goed nieuws voor de gelovigen die goede werken verrichten, dat er voor hen een grote beloning is.",
    "En voor degenen die niet in het Hiernamaals geloven, voor hen hebben Wij een pijnlijke bestraffing voorbereid.",
    "En de mens smeekt om het kwade, net zoals hij voor het goede smeekt. En de mens is haastig.",
    "En Wij hebben de nacht en de dag tot twee Tekenen gemaakt. Toen hebben Wij het teken van de nacht donker gemaakt en het Teken van de dag hebben Wij helder gemaakt, opdat jullie de overvloed van jullie Heer zoeken en het aantal jaren kennen en de berekening daarvan. En Wij hebben alles volledig uitgelegd.",
    "En Wij hebben de daden van iedereen aan zijn nek vastgemaakt, en op de Dag der Opstanding zullen Wij een boek voor hem tevoorschijn brengen, wat hij opengeslagen zal aantreffen.",
    "(Er zal tegen hem gezegd worden): “Lees jouw boek. Op deze Dag is jouw eigen ziel voldoende als berekenaar tegen jou.”",
    "Iedereen die recht gaat, gaat slechts recht ten bate van zichzelf. En iedereen die dwaalt, dwaalt slechts voor zijn eigen verlies. Niemand kan de last van een ander dragen. En Wij bestraffen nooit (iemand van jullie) tot Wij een Boodschapper hebben gezonden (die verduidelijkt wat er van jullie wordt verwacht).",
    "En als Wij besluiten om een stad te vernietigen, bevelen Wij hen die daarin in weelde leven (Allah te gehoorzamen); zij begaan daarin dan zware zonden, dan is het woord (van de bestraffing) terecht. Dan vernietigen Wij het volledig.",
    "En hoeveel generaties hebben Wij niet na Noah vernietigd! En jullie Heer is voldoende als Alwetende en Alziende van de zonden van Zijn dienaren.",
    "Voor iedereen die het vergankelijke (van de wereld) wenst: voor hem zullen Wij wat Wij wensen daarin verhaasten, voor wie Wij willen. Vervolgens maken Wij voor hem de Hel, hij gaat daar binnen, vernederd en verjaagd.",
    "En iedereen die het Hiernamaals wenst en daarvoor streeft terwijl hij een gelovige is, zij zullen degenen zijn wiens streven gewaardeerd en beloond wordt.",
    "Beide groepen, voornoemde en laatstgenoemde, geven Wij de ondersteuning van jouw Heer. En de ondersteuning van jouw Heer is onafwendbaar.",
    "Zie hoe Wij aan de ene boven de ander de voorkeur geven. En waarlijk, het Hiernamaals zal hoger in rang en in waardering zijn.",
    "Ken aan Allah geen andere god toe, anders zit jij daar met verwijten en verlaten.",
    "En jullie Heer heeft bepaald dat jullie niets dan alleen Hem aanbidden, en dat jullie plichtsgetrouw (en gehoorzaam) zullen zijn aan jullie ouders. En als één van hen of beiden in jouw aanwezigheid een hoge ouderdom bereiken, zeg dan nooit een oneerbiedig woord tegen hen (en vooral niet als zij in nood zijn aan jouw hulp, verzorging of ondersteuning). En snauw hen niet af (door jouw stem tegen hen te verheffen), maar spreek hen aan met respectvolle woorden.",
    "En wees zachtmoedig \"voor beiden, en nederig en liefdevol en zeg: “Onze Heer! Geef hen Uw Genade, want zij hebben mij opgevoed toen ik klein was.”",
    "Jullie Heer weet het beste wat in jullie innerlijk aanwezig is. Als jullie rechtvaardig zijn dan, waarlijk, is Hij altijd de meest vergevende voor degenen die zich steeds opnieuw in gehoorzaamheid en berouw tot Hem keren.",
    "En geef aan de verwanten, de armen en de reizigers hun recht. En verspil niet door meer uit te geven (om zo anderen dan Allah te behagen).",
    "Waarlijk, verspillers zijn de broeders (en de fans) van Sjaitaan, en de duivel is altijd ondankbaar aan zijn Heer.",
    "En als jij je afkeert van hen en jullie wachten op een gunst van jullie Heer waarop jullie hopen, spreek dan met zachte vriendelijke stem tot hen.",
    "En houd jullie hand niet op jullie zak, noch open haar al te wijd, anders komen jullie tot schande en in diepe armoede.",
    "Waarlijk, jullie Heer vergroot de voorziening voor wie Hij wil en Hij beperkt (voor wie Hij wil). Waarlijk. Hij is altijd Alwetend, Alziend over Zijn dienaren.",
    "En doodt jullie kinderen niet uit angst voor armoede (en ellende). Wij voorzien hun en jullie van levensonderhoud.. Voorzeker, hen doden is een grote (en onmenselijke) zonde.",
    "En nader niet de ontucht. Waarlijk, het is een zedeloosheid en een kwade weg (die uitmondt in de Hel).",
    "En doodt niet iemand waarover Allah een verbod heeft uitgesproken, behalve voor een gerechtelijke zaak. En ieder die onrechtvaardig is gedood daarvoor hebben Wij de erfgenamen het gezag gegeven. Maar laat hen niet de grenzen van het nemen van een leven overtreden. Waarlijk, hij wordt geholpen.",
    "En nader de bezittingen van de wees niet, behalve dan om het te vermeerderen, tot hij de leeftijd van de volle wasdom bereikt heeft. En vervul elk verbond. Waarlijk! Over het verbond zal gevraagd worden(op de Dag der Opstanding).",
    "En geef de volle maat wanneer jullie afwegen en weeg met een geijkte balans. Dat is goed en uiteindelijk het beste.",
    "En volg niet dat waarvan je geen kennis hebt. Waarlijk! Het gehoor, het gezichtsvermogen en de harten van ieder van jullie zullen ondervraagd worden.",
    "En loop niet hoogmoedig op de aarde. Waarlijk, jullie kunnen de aarde niet doen splijten en niet de hoogte van een berg bereiken.",
    "Alle slechte eigenschappen zijn verwerpelijk in de ogen van jullie Heer.",
    "Dit is (een deel) van Wijsheid die Allah aan jou openbaarde. En ken aan Allah geen andere god toe, anders zullen jullie in de Hel terechtkomen, vol verwijten en verworpen.",
    "Heeft jullie Heer de voorkeur aan jullie zonen gegeven en voor zichzelf van de Engelen dochters genomen? Waarlijk! Jullie zeggen zeker iets vreselijks.",
    "En zeker, Wij hebben in deze Koran uitgelegd opdat zij (de ongelovigen) vermaand worden, maar het doet hen slechts hun tegenzin vermeerderen.",
    "Zeg (O Mohammed): “Als er anderen goden bij Hem geweest zouden zijn, zoals zij zeggen, dan zouden zij zeker een weg naar de Heer van de Troon hebben gezocht.”",
    "Verheerlijkt en verheven is Hij boven wat zij in grote trots zeggen.",
    "De zeven hemelen en de aarde en alles wat daarin is verheerlijken Hem en er is niets dat Hem niet verheerlijkt om Zijn lofprijzingen. Maar jullie begrijpen hun verheerlijking niet. Waarlijk, Hij is Verdraagzaam,Vergevingsgezind.",
    "En als jij de Koran reciteert dan plaatsen Wij tussen jou en degenen die niet geloven in het Hiernamaals, een onzichtbare sluier, zodat zij het niet zullen horen.",
    "En Wij hebben beddekingen over hun harten gelegd, zodat zij het niet zullen begrijpen, en in hun oren doofheid. En wanneer jij alleen jouw Heer in de Koran noemt, keren zij hun rug toe, zich afwendend.",
    "Wij weten beter waar zij naar luisteren, als zij naar jou (lijken te) luisteren. En wanneer zij in het geheim beraadslagen, zeggen de onrechtvaardigen: “Jullie volgen niemand anders dan een behekste man.”",
    "Zie wat voor vergelijkenissen zij met jou maken: Zij dwalen dus af en nooit zullen zij de Weg vinden.",
    "En zij zeggen: “Als wij (tot) botten en stof (zijn geworden) zullen wij dan echt als een nieuwe schepping herrijzen?”",
    "Zeg: “Wees stenen of ijzer...” (en jullie worden zelfs dan opgewekt)",
    "Of een schepping waarvan het in jullie harten het moeilijkst lijkt.” Dan zullen zij zeggen: “Wie zal ons weer (tot leven) brengen?” Zeg: “Hij Die jullie al eerder heeft geschapen!” Dan zullen zij tot jou met hun hoofd schudden en zeggen: “Wanneer zal dat zijn?” Zeg: “Misschien is het nabij!”",
    "Op de Dag dat Hij jullie zal oproepen en jullie Zijn oproep zullen beantwoorden met lofprijzing en gehoorzaamheid. En jullie zullen denken dat jullie (in deze wereld) maar een korte tijd hebben verbleven!",
    "(O Mohammed), zeg tegen Mijn (gelovige) dienaren dat zij (de koeffaar) enkel met goede woorden aanspreken. Want voorzeker, Satan probeert slechts hun onderlinge relaties te vergallen. Zeker, Satan is voor de mens een duidelijke vijand.",
    "Jullie Heer kent jullie het beste, als Hij wil dan is Hij genadig voor jullie, en als Hij wil dan bestraft Hij jullie. En Wij hebben jou (O Mohammed) niet gestuurd als een hoeder over hen.",
    "En jullie Heer weet beter over wie er in de hemelen en op de aarde is. En voorwaar, Wij hebben sommige Profeten de voorkeur gegeven boven andere Profeten, en aan Dawoed gaven Wij de psalmen.",
    "Zeg (O Mohammed): “Roep degenen die jullie naast Allah (als god) veronderstellen maar aan, Zij zij niet bij machte het kwade bij jullie te verwijderen of het te veranderen.”",
    "Degenen die zij oproepen verlangen middelen om toegang tot hun Heer te verkrijgen. Wie van hen het dichtst bij (hun Heer) zijn hopen op Zijn genade en vrezen Zijn bestraffing. Waarlijk, de \"bestraffing van jullie Heer is iets om bang voor te zijn.",
    "En er is geen stad of Wij zullen het vόόr de Dag der Opstanding vernietigen of het met een zware bestraffing straffen. Dit is geschreven in het Boek (van de besluiten).",
    "En niets verhinderde Ons om de Tekenen neer te zenden behalve dan dat de vroegere volken. En Wij stuurden een vrouwtjeskameel naar de Thamoed als een duidelijk Teken, maar zij deden haar onrecht aan. En Wij stuurden de Tekenen niet anders dan als waarschuwing en om hen bang te maken.",
    "En (gedenk) dat toen Wij jullie vertelden: “Waarlijk! Jullie Heer heeft de mensheid omringd.” En Wij gaven het visioen dat Wij u toonden slechts als een beproeving voor de mensen, evenals de vervloekte boom in de Koran. Wij waarschuwden en maakten hen bang maar het deed hen slechts toenemen in slechtheid, groot ongeloof, onderdrukking en ongehoorzaamheid aan Allah.",
    "En (gedenk) toen Wij tot de Engelen zeiden: “Kniel neer voor Adam.” Zij knielden neer behalve Iblies. Hij zei: “Zal ik neer knielen voor iemand die U uit klei geschapen heeft?”",
    "(Iblies) zei: “Ziet U? Dat is de persoon die U boven mij heeft geëerd (door mij te vragen voor hem te buigen). Als U mij uitstel geeft tot aan de Dag der Opstanding dan zal ik zeker zijn nageslacht grijpen en misleiden, op een paar enkelingen na.”",
    "(Allah) zei: “Ga heen: wie van hen jou volgt, zeker! De Hel zal voorwaar een ruime vergelding voor jullie allen zijn.”",
    "En rui van hen op wie jij kan met jouw stem (d.m.v. muziek, gezang en valsheden), en val hen aan met jouw (zondige) cavalerie en infanterie! En deel gezamenlijk je welvaart en je kinderen met hen en beloof hen zaken.” Maar Sheitan belooft hen niets anders dan\" bedrog.",
    "Waarlijk! Jij hebt geen gezag noch autoriteit over Mijn (gelovige) dienaren. En voldoende is jouw Heer als Hoeder (tegen Satan).",
    "Jullie Heer is Degene Die de schepen voor jullie over de zee stuurt zodat jullie Zijn overvloed zoeken. Waarlijk! Hij is altijd de Meest Genadige voor jullie.",
    "En als iets op zee jullie schaadt, dan zullen degenen die jullie naast Hem zullen aanroepen verdwijnen, behalve Hij. Maar als Hij jullie in veiligheid aan land brengt, keren jullie je (van Hem) af. En de mens is altijd ondankbaar.",
    "Voelen jullie je dan zo zeker, dat Hij jullie niet in de aarde weg doet zinken wanneer jullie op het land zijn, of stenen over jullie zendt? Vervolgens zullen jullie geen beschermheer vinden.",
    "Of voelen jullie je zo zeker, dat Hij jullie niet een tweede keer op zee stuurt en dan een orkaan naar jullie toestuurt die jullie laat verdrinken vanwege jullie ongeloof, en dat jullie daarin geen helper tegen Ons vinden.",
    "Voorzeker, Wij hebben de kinderen van Adam geëerd (met Onze gunsten waaronder kennis, spraak, gematigdheid, enz.), en Wij hebben hen over land gedragen (op rijdieren) en over zee (in boten). Wij gaven hun levensonderhoud van het goede en Wij bevoorrechten hen met een privilege boven vele andere schepselen (nl. het vee en de dieren) die Wij hebben geschapen.",
    "(En gedenk) de Dag wanneer Wij alle mensen met hun leider zullen oproepen. Wie dan zijn geschrift in zijn rechterhand krijgt, van hen worden de geschriften gelezen en zij zullen niet in het minste onrechtvaardig behandeld worden.",
    "En iedereen die in deze wereld blind (van hart) is in deze wereld, zal in het Hiernamaals ook blind zijn en verder van het pad afdwalen.",
    "Waarlijk, zij stonden op het punt om je van datgene wat Wij aan jou \"geopenbaard hebben af te leiden, om iets anders dan dat tegen Ons te verzinnen en zij zouden jou beslist als vriend hebben aangenomen!",
    "En als Wij jou niet ferm hadden gemaakt was jij daar toe een beetje geneigd.",
    "In dat geval zouden Wij jou een dubbele portie (van de bestraffing) hebben laten proeven in dit leven en een dubbele portie na de dood. En dan zou jij niemand gevonden hebben die jou tegen Ons kon helpen.",
    "En waarlijk, zij wilden jou zo bang maken dat zij jou uit het land zouden verdrijven. Maar in dat geval zouden zij er na jou slechts een korte tijd in rust blijven.",
    "(Dit was) de handelwijze van de Boodschappers die Wij vόόr jou hebben gestuurd, en jij zult geen verandering in Onze handelwijze vinden.",
    "Verricht de gebeden van de middag tot de duisternis van de nacht en reciteer de Koran in de vroege ochtend. Waarlijk de recitatie van de Koran in de vroege ochtend wordt altijd gadegeslagen (door Engelen).",
    "Reciteer je gebeden (ook) tijdens bepaalde delen van de nacht.(Want o Mohammed), het zou (best) kunnen zijn dat jouw Heer jou (hierdoor op de Dag der Opstanding) in status zal verheffen (waardoor jij wél als bemiddelaar mag optreden voor jouw volgelingen).",
    "En zeg: “Mijn Heer! Laat mij binnenkomst goed zijn, en zo ook mijn vertrek goed zijn. En geef mij van U een gezag om mij te helpen.”",
    "En zeg: “De Waarheid is gekomen en de valsheid is ten onder gegaan. Want voorzeker, de valsheid gaat ten onder.”",
    "En Wij zenden datgene van de Koran neer wat genezing voor de gelovigen is. En het vermeerdert voor de onrechtvaardigen slechts verlies.",
    "En wanneer Wij Onze gratie over de mens geven, keert hij zich af en wordt hij arrogant. En als het kwaad hem raakt is hij in grote wanhoop.",
    "Zeg: “Iedereen handelt volgens zijn eigen bedoeling en jullie Heer weet het beste wiens pad het juiste is.”",
    "En (de Joden) vragen jou over de ziel (die het lichaam in leven houd). Zeg: “De kennis over de ziel is bij mijn Heer. En van (Allah’s verheven) kennis wordt jullie maar weinig gegeven.”",
    "En als Wij gewild hadden dan hadden Wij zeker datgene wat Wij aan jou geopenbaard hadden kunnen laten verdwijnen. Dan zou je geen beschermer voor jou tegen Ons kunnen vinden.",
    "Behalve als een Genade van jouw Heer. Waarlijk! Zijn gunsten voor jou zijn altijd groot.",
    "(O Mohammed) zeg: “Als (alle) mensen en Djinn waren samengekomen om het gelijke van deze Koran te maken: (m.b.t. de welsprekendheid en het waarheidsgehalte), dan kunnen zij niet met het daaraan gelijke komen. Zelfs al zouden zij elkaar daarbij te hulp schieten.”",
    "En voorwaar, Wij hebben voor de \"mensen in deze Koran nauwkeurig elk soort gelijkenis uitgelegd, maar het grootste gedeelte van de mensheid weigert het (de waarheid en nemen niets anders aan) dan ongeloof.”",
    "En zij zeggen (tegen Mohammed): “Wij zullen niet in jou geloven tot jij een bron uit de aarde voor ons laat ontspringen.",
    "Of tenzij jij een tuin van dadelpalmen en druivenstokken hebt en een rivier overvloedig daartussen laat vloeien.",
    "Of tenzij jij de hemel in stukken op ons laat vallen, zoals jij ons beweert, of dat jij Allah en de Engelen vόόr ons brengt.”",
    "Of tenzij jij een huis van goud hebt, of je naar de hemel opstijgt en zelfs dan zullen wij geen geloof hechten aan je opstijging tot jij voor ons een boek neerzendt wat wij kunnen lezen.” Zeg: “Verheerlijkt is mijn Heer boven alle kwaad dat zij met Hem verenigen! Ben ik niet slechts een mens die als Boodschapper is gestuurd?”",
    "En niets weerhoudt de mens van het geloven als de leiding tot hen komt, behalve dat zij zeggen: “Heeft Allah een mens als Boodschapper gestuurd?”",
    "Zeg: “Als er op aarde Engelen waren die in vrede en veiligheid rondliepen, dan zouden Wij zeker voor hen een Engel uit de hemel als Boodschapper hebben gestuurd.”",
    "Zeg: “Allah is als getuige tussen ons voldoende. Waarlijk! Hij is de Alwetende, de Alziende van Zijn dienaren.”",
    "En wie door Allah geleid wordt, hij is de welgeleide, maar wie door Hem tot dwaling gebracht is, voor hem kunnen jullie geen helpers naast Hem vinden. En Wij zullen hen op de Dag der Opstanding verzamelen met hun blinde, stomme en dove gezichten. Hun verblijfplaats zal de Hel zijn en als het Vuur afneemt zullen Wij voor hen de felheid van het vuur doen toenemen.",
    "Dat is hun beloning, omdat zij Onze Tekenen ontkenden en zeiden: “Als wij tot botten en stof vergaan zijn, zullen wij dan werkelijk als een nieuwe schepping herrijzen?”",
    "Zien zij dan niet dat Allah, Die de hemelen en de aarde geschapen heeft, in staat is om hun evenbeeld te scheppen? En dat Hij voor hen een vastgestelde termijn heeft besloten, waar geen twijfel over is? Maar de onrechtvaardigen weigeren (de waarheid en accepteren niets anders) dan ongeloof.",
    "Zeg: “Als jullie de schatten van de Genade van mijn Heer bezaten, dan zouden jullie hen vasthouden uit vrees voor de uitgave (ervan).” En de mens is altijd gierig!",
    "En voorwaar, Wij gaven Mozes negen\" duidelijke Tekenen. Vraag dan de Kinderen van Israël (O Mohammed) toen hij (Mozes) tot hen kwam, en de Farao tegen hem zei: “O Mozes! Ik denk inderdaad dat jij betoverd bent.”",
    "(Mozes) zei: “Waarlijk, u weet dat deze Tekenen door niemand anders dan door de Heer van de hemelen en de aarde, als duidelijk Bewijs naar beneden zijn gestuurd. En ik denk zeker O Farao dat u tot de vernietiging gedoemd bent!”",
    "Dus liet hij hen uit het land verwijderen. Maar Wij verdronken hem en allen die met hem waren.",
    "En na hem zeiden Wij tot de Kinderen van Israël: “Woon in het land, en als de uiteindelijke en laatste belofte (de Dag der Opstanding) nadert op aarde, dan brengen Wij jullie op als een gemengde menigte.”",
    "En met Waarheid hebben Wij het (de Koran) neergezonden, en met Waarheid is het neergedaald. En Wij hebben jou gestuurd als niets anders dan drager van goed nieuws en als waarschuwer.",
    "En (het is) een Koran die Wij in delen hebben onderverdeeld zodat jullie het voor de mensen met tussenpozen zullen reciteren. En Wij hebben het in gedeelten gezonden.",
    "Zeg (O Mohammed): “Geloof erin of geloof er niet in. Waarlijk! Degenen die daarvόόr kennis hebben gekregen, werpen zich met hun aangezicht nederig op de aarde als het voor hen gereciteerd wordt.”",
    "En zij zeggen: “Verheerlijkt is onze Heer! Waarlijk de belofte van onze Heer moet vervuld worden.”",
    "En zij werpen zich wenend op hun aangezicht en dat draagt bij aan hun nederigheid.",
    "(O Boodschapper), zeg (tegen de ongelovigen die jouw aanroeping ontkennen): “Roep Hem aan met ‘Allah’ of met ‘de meest Genadevolle,’ maar met welke naam jullie Hem ook aanroepen, aan Hem behoren de Schone Namen. En \"reciteer (de Koranische verzen in ) jullie gebeden niet te luid (zodat de ongelovigen niet de kans krijgen om onderling Allah’s Boek te beledigen), maar ook niet te zacht (waardoor de sahaabah jou nauwelijks kunnen verstaan). Zoek dus naar de gulden middenweg.",
    "En zeg: “Alle lof en dank is aan Allah, Die voor Zich geen deelgenoten in (Zijn) Rijk heeft, en Hij is niet vernederd, daarom heeft Hij hij geen helper nodig. En verheerlijk Hem met een grote verheerlijking.”",
    "Alle lof zij Allah, Die aan Zijn dienaar het Boek heeft gezonden, gaaf en volmaakt.",
    "(Hij heeft het) rechtgeleid gemaakt, om te waarschuwen voor een strenge bestraffing van Hem en om goed nieuws te geven aan de gelovigen, die goede daden verrichten, dat zij een eerlijke beloning zullen krijgen.",
    "Zij zullen daarin voor altijd verblijven.",
    "En diegenen te waarschuwen die zeggen: “Allah heeft Zich een zoon genomen.”",
    "Zij hebben geen kennis over zulke zaken, noch hun vaderen. Slecht zijn de (godslasterlijke) woorden die zij in hun monden durven nemen! Zij vertellen niets anders dan leugens.",
    "Misschien zou jij (O Mohammed) je uit droefheid over hun voetstappen vernietigen uit verdriet want zij geloven niet in deze vertelling.",
    "Waarlijk! Wij hebben datgene wat er zich op aarde bevindt (zoals dieren, planten, bomen, waterbronnen) als haar versiering gemaakt, opdat Wij kunnen testen wie van hen uitblinkt in goede daden.",
    "En waarlijk! Wij zullen alles wat daarop is tot droge naakte aarde maken.",
    "Of denk jij (O Mohammed) dat de mensen van de Grot en de inscriptie een wonder onder Onze Tekenen waren?",
    "(Gedenk) toen de jonge mannen voor bescherming naar de Grot vluchtten, zij zeiden: “Onze Heer! Geef ons genade van U en mogelijkheden om onze zaak op de juiste manier te regelen!”",
    "En toen brachten Wij in de grot een sluier over hen aan (zodat zij sliepen), voor een bepaald aantal jaren.",
    "Toen lieten Wij hen herrijzen, zodat Wij hen konden testen wie van de twee partijen het beste was in het berekenen van de tijd die zij hadden verbleven.",
    "Wij vertellen aan jou in Waarheid hun verhaal: Waarlijk! Zij waren jonge mannen die in hun Heer geloofden, en Wij vermeerderden de Leiding voor hen.",
    "En Wij maakten hun harten standvastig en sterk, toen zij opstonden en zeiden: “Onze Heer is de Heer van de hemelen en de aarde, nooit zullen wij een andere god behalve Hem aanroepen; als wij dat deden zouden wij zeker een enorm ongeloof uitspreken.",
    "Dit volk van ons heeft anderen goden in de aanbidding genomen dan Hij. Waarom brengen zij voor hen geen duidelijk beewijs? En wie maakt een grotere fout dan degene die leugens over Allah verzint?",
    "“En als jullie je van hen (de ongelovigen) terugtrekken en van dat wat zij anders dan Allah aanbidden, zoek dan de toevlucht in de Grot, jullie Heer zal jullie een mogelijkheid geven uit Zijn genade en voor jullie in jullie zaak gemak brengen.”",
    "En wellicht heb je de zon gezien, toen die opkwam rechts van de Grot en als zij ondergaat, keert zij zich af van hen naar de linkerkant, terwijl zij in het midden van de Grot lagen. Dat is (één) van de\" Tekenen van Allah. Degene die Allah Leidt is rechtgeleid maar degene die Hij laat dwalen – voor hem vinden jullie geen gids om hem (op het rechte pad) te leiden.",
    "En (als je hen had gezien) dan zou je hebben gedacht dat zij wakker waren, maar (in werkelijkheid) sliepen zij (met hun ogen wijd geopend). En Wij draaiden hen op hun rechterkant en (dan weer) op hun linkerkant (om decubitus tegen te gaan), en hun (jacht) hond lag daar op de binnenplaats van de grot met gestrekte voorpoten in (de richting van) de ingang. Als je hen had had zien liggen (met hun wijd gesperde ogen), dan was je in volle afkeer van hen weggevlucht, en (bovendien) zou je (hart zich) voor hen zeker met een gevoel van angst (hebben gevuld).",
    "Dus deden Wij hen ontwaken zodat zij elkaar konden ondervragen. Eén van hen zei: “Hoe lang zijn jullie (hier) geweest)?” Zij zeiden: “Wij zijn hier misschien een dag geweest of een deel van een dag.” Zij zeiden: “(Alleen) jullie Heer weet beter hoe lang jullie hier geweest zijn. Stuur dus één van jullie met een zilveren munt naar de stad en laat hem zien welk voedsel het beste is en laat hem daarvan wat naar jullie brengen. En laat hem voorzichtig zijn en laat niemand hem omtrent ons inlichten.”",
    "Want als zij er achter komen wie jullie zijn, zullen zij jullie stenigen, of jullie terug doen keren tot hun godsdienst en op die manier zullen jullie nooit slagen.”",
    "En dit hebben Wij hun bekend gemaakt, opdat zij weten dat de belofte van Allah waar is en dat er geen twijfel over het Uur kan bestaan. (Gedenk) wanneer zij (de mensen in de stad) onder elkander redetwisten over het geval, zij zeiden: “Richt een gedenkteken voor hen op.”Hun Heer weet beter over hen. Degenen die het gelijk hadden gekregen zeiden: \"“Wij zullen zeker een plaats van aanbidding over hen heen bouwen.”",
    "(Sommigen) zullen zeggen dat het er drie waren, en de hond onder hen de vierde was; (anderen) zullen zeggen dat het er vijf waren en dat de hond de zesde was– radend naar het onzichtbare; (en weer anderen) zullen zeggen dat het er zeven waren en dat de hond de achtste was. Zeg: “Mijn Heer kent het aantal beter; niemand behalve slechts een paar weet over hen.” Redetwist dus niet behalve met duidelijke bewijzen. En raadpleeg geen van hen over de mensen van de Grot.",
    "En zeg nooit over iets: “Ik zal het zeker morgen doen.”",
    "Behalve (met de uitspraak): “Als Allah het wil! En gedenk jullie Heer wanneer jullie (het zijn) vergeten (maar het jullie weer te binnen schiet) en zeg: “Het kan zo zijn dat mijn Heer mij leidt naar een weg die dichter bij de waarheid is dan deze.”",
    "En zij verbleven driehonderd (zonne)jaar in hun Grot en voeg daar nog (negen) jaar aan toe.",
    "Zeg (O Mohammed): “Allah weet beter hoe lang zij daar verbleven. Bij Hem is (de kennis van) het onzichtbare van de hemelen en de aarde. Hoe duidelijk ziet en hoort Hij (alles)! Zij hebben geen helper naast Hem en Hij laat niet één deelgenoot in Zijn Oordeel toe.”",
    "En reciteer wat aan jou geopenbaard is van het Boek van jouw Heer. Niemand kan Zijn Woorden veranderen, en niemand kan een andere toevlucht vinden dan bij Hem.",
    "En wees zelf geduldig zoals degenen die hun Heer in de ochtend en de avond aanroepen, zodoende (slechts) Zijn aangezicht zoekend. En wend jouw ogen niet van hen af, omdat je de pracht en praal van het leven op aarde verlangt. Gehoorzaam niet degenen wiens harten Wij achteloos voor Onze overdenking hebben gemaakt. Hij, die zijn eigen lusten volgt in buitensporige zaken.",
    "En zeg: “De Waarheid is van jullie Heer.” Ieder die wil, laat hem geloven en ieder die niet wil, laat hem ongelovig zijn. Waarlijk, Wij hebben voor de onrechtvaardigen een vuur voorbereid waarvan de muren hen zullen omringen. En als zij om hulp vragen dan zullen zij water krijgen als kokende olie, dat hun gezichten zal branden. Vreselijk om te drinken en een kwade rustplaats.",
    "Waarlijk! Voor degenen die geloven en goede daden verrichten – zeker! Wij zullen de beloning van iedereen die (goede) daden op de beste manier verricht niet verloren laten gaan.",
    "Zij! Voor hen zullen er eeuwig durende Tuinen zijn; daar stromen rivieren onder door, daarin zullen zij versierd worden met gouden armbanden en zij zullen groene kleding dragen van fijne zijde en zwaar brocaat. Zij zullen daarin rusten op verheven sofa’s. Hoe goed is de beloning en wat een uitmuntende rustplaats!",
    "En geef hen het voorbeeld van de twee mannen; aan één van hen hadden Wij twee tuinen met druivenstokken gegeven en Wij omringden die met dadelpalmen; en hadden daartussen bewerkte velden geplaatst.",
    "Elk van deze twee tuinen bracht haar vruchten voort, en deed niet in het minst daarin tekort en Wij zorgden voor een rivier die tussen hen doorstroomde.",
    "En hij had fruit en hij zei tegen zijn (gelovige) gesprekspartner: “Ik heb meer welvaart en dan jij en wordt meer door de mensen gerespecteerd.”",
    "En hij keerde terug naar zijn tuin en hij deed zichzelf onrecht aan. Hij zei: “Ik denk niet dat dit (de tuinen) ooit zal verdwijnen.”",
    "En ik denk niet dat het Uur ooit zal aanbreken. En als ik daadwerkelijk tot mijn Heer wordt teruggebracht (op de Dag der Opstanding), dan zal mijn terugkeer tot Hem (zelfs)\" beter zijn dan het huidige.”",
    "Zijn (gelovige) gesprekspartner zei: “Ben jij ongelovig aan Hem die jou uit stof geschapen heeft, daarna uit gemengde zaaddruppels van de mannelijke en vrouwelijke afscheiding en Die je daarna als een mens gemodelleerd heeft?”",
    "“Maar in mijn geval (geloof ik) dat Hij Allah is, mijn Heer en ik zal niemand met Hem als deelgenoot verenigen.”",
    "Het was beter voor jouw geweest om te zeggen toen jij je tuin binnenging: “Datgene wat Allah wil (zal gebeuren)! Er is geen macht buiten Allah! Indien jij van mij ziet, dat ik minder dan jou ben, op het gebied van bezit en kinderen.”",
    "Het zou kunnen zijn dat mijn Heer mij iets beters geeft dan jouw tuin, en een bestraffing uit de hemel daarover stuurt, dan zal het modder zijn.",
    "Of het water daarvan verdwijnt diep in de aarde zodat je het nooit meer zal kunnen vinden.”",
    "En zijn fruit werd vernietigd. En hij begon zijn handen te wringen wegens hetgeen hij aan de tuin had besteed en dat de tuinen nu tot de bodem toe geruїneerd waren. En hij zei: “Had ik maar geen deelgenoten aan mijn Heer toegeschreven.”",
    "En er was geen groep mensen die hem tegen Allah kon helpen, noch kon hij zichzelf verdedigen of redden.",
    "Daar, de beschermende macht, het gezag en het koninkrijk is voor Allah (alleen) de ware god. Hij (Allah) is beter als (gever van) een beloning en beter (als gever) van een bestemming.",
    "En geef aan hen het voorbeeld van het leven in deze wereld: het is als water wat Wij van de hemel naar beneden sturen en de plantengroei van de aarde mengt zich daarmee en wordt fris en groen. Maar (later) wordt het droog en breekt in stukken wanneer de wind het verspreid. En Allah is tot alles in staat.",
    "\"Welvaart en kinderen zijn een sieraad van het leven van deze wereld. Maar goede oprechte daden in het Aangezicht van jullie Heer zijn beter wat betreft de beloning en wat betreft hoop.",
    "En (gedenk) de Dag waarop Wij de bergen zullen verzetten en jullie de aarde zullen zien als een opgeheven vlakte. Wij zullen hen allen verzamelen en niet één van hen achterlaten.",
    "En zij zullen voor jullie Heer in rijen neer worden gezet (en Allah zal zeggen): “Nu zijn jullie zeker tot Ons gekomen op de manier waarop Wij jullie het eerste geschapen hadden. Nee, maar jullie hadden gedacht dat Wij geen ontmoeting met jullie hadden vastgesteld.”",
    "En het Boek zal geplaatst worden en jullie zullen de misdadigers angstig zien vanwege wat daarin is opgeschreven. Zij zullen zeggen: “Wee voor ons! Wat voor soort boek is dit, dat niets kleins of niets groots verzwijgt maar het zelfs berekend!” En zij zullen ontdekken dat al hun daden vόόr hen worden geplaatst en jullie Heer behandelt niemand onrechtvaardig.",
    "En gedenk, toen Wij tegen de Engelen zeiden: “Buig (jullie hoofden) voor Adam (uit respect).” Dus bogen zij (het hoofd), behalve Iblies. Hij behoorde tot de Djinn en weigerde gehoor te geven aan het bevel van zijn Heer. Zullen jullie hem en zijn nageslacht als bondgenoten verkiezen boven Mij, terwijl zij jullie (aarts)vijanden zijn? Wat slecht is deze ruil voor de onrechtvaardigen (nl. van gehoorzaamheid aan Allah naar gehoorzaamheid aan de duivel).",
    "Ik roep hen niet op om te getuigen van de schepping van de hemelen en de aarde en (zelfs) niet van de schepping van henzelf, noch zou Ik de misleiders als helpers nemen.",
    "En (gedenk) de Dag waarop Hij zegt: “Roep de deelgenoten op die jullie hebben bedacht.” Dan zullen zij hen aanroepen, maar zij zullen hen niet antwoorden en Wij zullen een barrière tussen hen plaatsen.",
    "En de misdadigers zullen het Vuur zien en vrezen dat zij daar in zullen vallen. En zij zullen geen ontsnappingsweg voor zichzelf kunnen vinden.",
    "En voorwaar, Wij hebben in deze Koran alle soorten voorbeelden voor de mensheid gegeven. Maar de mens is in vele dingen zeer twistziek.",
    "En niets weerhoudt de mens van het geloven als de Leiding tot hen gekomen is, en van het vragen van vergiffenis van hun Heer, behalve de manieren die de vroegeren trof, of de bestraffing die zichtbaar tot hen kwam.",
    "En Wij hebben de Boodschappers slechts gezonden als brengers van goed nieuws en waarschuwers. Maar degenen die niet geloven redetwisten met valse argumenten om daarmee de Waarheid te weerleggen. En zij nemen Mijn Tekenen en dat waarvoor gewaarschuwd werd, ter bespotting.",
    "En wie maakt een grotere fout dan degene die aan de Tekenen van zijn Heer herinnerd wordt, maar zich daarvan afkeert en vergeet welke (daden) zijn handen vooruit hebben gestuurd. Waarlijk, Wij hebben sluiers over hun harten geplaatst zodat zij dit niet zouden begrijpen en in hun oren doofheid. En als jij hen tot de Leiding oproept, zelfs dan zullen zij nooit geleid worden.",
    "En jullie Heer is de Meest Vergevingsgezinde, Eigenaar van Genade. Als Hij hen ter verantwoording roept voor wat zij verdiend hebben, dan zeker, zou Hij zich met hun bestraffing haasten. Maar zij hebben hun vastgestelde termijn waarna zij geen ontsnapping hebben.",
    "En deze steden hebben Wij vernietigd toen zij zondigden. En Wij hebben een bepaalde termijn voor hun vernietiging vastgesteld.",
    "(En gedenk) toen Mozes tegen zijn jonge knecht zei: “Ik zal het (reizen) niet opgeven tot ik de samenvloeiing van de twee zeeën bereik, al moet ik eeuwenlang doorgaan.”",
    "Maar toen zij de samenvloeiing van de twee zeeën bereikten, vergaten zij hun vis en deze zwom snel weg in de zee.",
    "En toen zij verder waren gegaan, zei Mozes tegen zijn jonge knecht: “Breng ons eten, (de vis) waarlijk, wij zijn erg moe geworden van deze zware reis.”",
    "Hij zei: “Weet je nog dat wij onszelf bij die rots hebben neergelegd? Waarlijk, ik was de vis beslist vergeten en niemand anders dan Satan heeft mij doen vergeten te herinneren. Het heeft zijn weg op een vreemde (manier) naar de zee gevonden!”",
    "(Mozes) zei: “Dat is waar wij naar gezocht hebben.” Dus keerden zij in hun voetstappen terug.",
    "Toen vonden zij één van Onze dienaren, die Wij Onze genade hadden gegeven, en die Wij in Onze kennis onderwezen hadden.",
    "Mozes zei tegen hem (Khidhr): “Mag ik je volgen, zodat jij mij iets kunt leren van die kennis die jou onderwezen is?”",
    "Hij (Khidr) zei: “Waarlijk! Jij zult niet in staat zijn om geduld met mij te hebben!",
    "En hoe kun je nu geduld hebben over iets waar je geen kennis van hebt?”",
    "Mozes zei: “Als Allah het wil zult je mij geduldig vinden en ik zal jou niet in het minste ongehoorzaam zijn.”",
    "Hij zei: “Volg mij dan, maar vraag mij niet tot ik het zelf bij jou ter berde breng.”",
    "Dus gingen zij beiden verder tot zij in het schip waren en hij liet het zinken. Mozes zei: “Heb je het laten zinken zodat haar bemanning zou verdrinken?” Waarlijk, jij hebt iets kwaads verricht.",
    "Hij zei: “Heb ik je niet verteld dat je geen geduld met mij zou kunnen hebben?”",
    "(Mozes) zei: “Roep mij niet ter verantwoording voor wat ik vergeten ben, en maak het mij niet moeilijk.”",
    "Toen gingen zij beiden verder, tot zij een jongen tegenkwamen, en hij hem doodde. Mozes zei: “Heeft u een onschuldig persoon gedood die niemand vermoord heeft? Waarlijk, u heeft een vreselijke daad verricht.” ۞"
  ]
}