{
  "meta": {
    "id": 235,
    "name": "Malak Faris Abdalsalaam",
    "translator_name": "Malak Faris Abdalsalaam",
    "slug": "dutch-abdalsalaam",
    "language_name": "dutch"
  },
  "verses": [
    "En als zij luisteren naar datgene wat aan de Boodschapper is neergezonden, zien jullie dat hun ogen met tranen gevuld zijn, omdat zij de Waarheid herkennen. Zij zeggen: “Onze Heer! Wij geloven, noteer ons onder de getuigen.",
    "En waarom zouden wij niet geloven in Allah en in wat tot ons is gekomen van de Waarheid? En wij wensen dat onze Heer ons zal verwijzen onder\" de rechtgeleiden.”",
    "Allah beloont hen dan voor wat zij zeiden met Tuinen waar rivieren onderdoor stromen zij zullen daar voor altijd verblijven. Dat is de beloning voor degenen die het goede doen.",
    "Maar degenen die ongelovig zijn en Onze Tekenen ontkennen, zij zijn de bewoners van het Hellevuur.",
    "O, jullie die geloven! Verklaar de goede dingen niet onwettig, die Allah voor jullie wettig heeft verklaard en overschrijdt (Allah’s bevelen) niet. Waarlijk, Allah houdt niet van de overschrijders.",
    "En eet van goede, wettige de zaken, waarin Allah jullie heeft voorzien. En vrees Allah in Wie jullie geloven.",
    "Allah zal jullie niet bestraffen voor datgene wat in jullie eden onbedoeld is, maar Hij zal jullie straffen voor de eden die jullie (bewust) vastleggen. (Bij het verbreken van jullie eden) geldt Kaffārah hiervoor: het voeden van tien armen, zoals jullie gemiddeld jullie families voeden; of het hen kleden; of het vrijlaten van een slaaf. Maar eenieder die zich dat niet kan veroorloven, die moet drie dagen vasten. Dat is de boetedoening voor de eden die jullie gezworen hebben. En bescherm jullie eden. Dus Allah heeft Zijn Tekenen voor jullie duidelijk gemaakt, dat jullie dankbaar moge zijn!",
    "O jullie die geloven! Voorwaar, (alle) bedwelmende middelen, het gokken, de afgodsbeelden en de lotspijlen zijn slechts onreinheden die tot het werk van de Satan behoren.Vermijdt deze (zaken) dus. Hopelijk zullen jullie welslagen.",
    "En hij (Satan) wil slechts vijandigheid en haat zaaien (door jullie tegen elkaar op te zetten) met behulp van bedwelmende middelen en het gokken. (Op die manier houdt hij jullie ‘zoet’) en weerhoudt hij jullie niet alleen om Allah te gedenken \"maar ook om het gebed te verrichten. Weten jullie dan nooit van ophouden?",
    "En gehoorzaam Allah en Zijn Boodschapper en wees op je hoede en vrees Allah. Als jullie je dan afkeren, weet dan dat op Onze Boodschapper slechts het duidelijk verkondigen rust.",
    "Er is voor degenen die geloven en goede daden verrichten geen zonde door wat zij (vroeger) aten, wanneer zij Allah vrezen, geloven en goede daden verrichten en opnieuw Allah vrezen, geloven en opnieuw Allah vrezen en goede daden verrichten. En Allah houdt van de weldoeners.",
    "O, jullie die geloven! Allah zal jullie zeker beproeven met iets van het wild wat binnen het bereik van jullie handen en jullie lansen ligt, opdat Allah degenen moge testen die Hem ongezien vrezen. Wie dan daarna overtreedt, voor hem is er een pijnlijke bestraffing.",
    "O, jullie die geloven! Doodt geen wild als jullie in de gewijde staat zijn voor de Haddj of de kleine bedevaart. En wie het opzettelijk doodt: dan is de vergelding het slachten van het vergelijkbare aan vee, zoals door twee rechtvaardige mannen onder jullie bepaald wordt, en dat als een offer naar de Ka’ba wordt gebracht. Of als boetedoening het voeden van de armen of een daarmee overeenkomende (hoeveelheid dagen aan) vasten, zodat hij het gewicht van zijn daad voelt. Allah vergeeft wat reeds gebeurd is, en als hij herhaalt, dan zal Allah hem ervoor straffen. En Allah is Almachtig, zeer goed tot de Vergelding in staat.",
    "Wettig voor jullie is de jacht op de waterdieren, wat daarvan eetbaar is, ten nutte van jullie zelf en de reiziger. Maar verboden is jacht op het wild van het land zolang jullie in de gewijde toestand zijn. Vrees Allah tot Wie jullie verzameld worden.",
    "Allah heeft de Ka’ba, het Heilige Huis, als toevluchtsoord gemaakt voor de mensheid en ook de Heilige Maanden en de offerdieren en de halsbanden. Dat jullie moge weten dat Allah kennis heeft van wat er in de hemelen is en wat op aarde is en dat Allah Alwetend is van iedere zaak.",
    "Weet dat Allah streng is in de bestraffing en dat Allah de Vergevingsgezinde, de Genadevolle is.",
    "Op de Boodschapper rust slechts (de plicht tot) de verkondiging. En Allah weet alles wat jullie openlijk doen en wat jullie verbergen.",
    "Zeg (O Mohammed): “Niet gelijk zijn het kwade en het goede, zelfs als de overvloed van het slechte jullie genoegen doet.” Vrees dus Allah O mensen van begrip, zodat jullie zullen slagen.”",
    "O, jullie die geloven! Vraag niet over zaken die als zij voor jullie duidelijk worden gemaakt, moeilijkheden veroorzaken. Maar als jullie daarover vragen terwijl de Koran geopenbaard wordt, dan worden zij jullie duidelijk. Allah heeft dat vergeven, en Allah is de Vergevingsgezinde, de Verdraagzame.",
    "Vόόr jullie heeft een gemeenschap zulk soort vragen gesteld, daarom zijn zij ongelovig geworden.",
    "Allah heeft (geen bijgeloof) ingesteld zoals Bahirah, Sâ’ibah, Washîlah en Hâm. Maar de ongelovigen verzinnen leugens over Allah en de meeste van hen hebben geen begrip.",
    "En als er tegen hen gezegd wordt: “Kom tot wat Allah geopenbaard heeft en tot de Boodschapper,” zeggen zij: “Genoeg voor ons is dat wat onze vaders gevolgd hebben.” Zelfs als hun vaders geen kennis hadden en er geen Leiding was.",
    "O jullie die geloven! Aan jullie (de hoede over) jullie zelf. Als jullie de juiste leiding volgen, kunnen jullie niet gekwetst worden door degenen die dwalen. De terugkeer van jullie allen is tot Allah, dan zal Hij jullie vertellen over alles wat jullie plachten te doen.",
    "O, jullie die geloven! Als de dood jullie nadert, maak dan een testament, neem vervolgens de verklaring van twee rechtvaardige mannen van jullie volk of twee buitenstaanders, indien jullie door het land op reis zijn en de ramp van de dood komt over jullie. Houdt hen dan na het gebed vast als jullie twijfelen, laat hen beiden bij Allah zweren (zeggende): “Wij wensen hierdoor geen werelds gewin, zelfs als hij onze naaste verwant is. Wij zullen de getuigenis niet voor Allah verbergen, want dan zouden wij waarlijk tot de zondaren behoren.”",
    "Maar indien bekend wordt dat deze twee een zonde hebben begaan, laat dan twee anderen hun plaats innemen, de dichtste verwanten onder hen die het recht hiervan beweren te hebben. Laat hen dan bij Allah zweren: “Wij bevestigen dat onze getuigenis waarachtiger is dan dat van die twee anderen en wij hebben de waarheid geen geweld aangedaan, want dan zouden wij waarlijk tot de zondaren behoren.”",
    "Dat moet het dichter bij (het feit) brengen dat hun getuigenis waar is, of anders moeten zij vrezen dat over hun eigen eed nog andere eden worden afgelegd. En vrees Allah en luister. En Allah leidt geen mensen die verdorven zijn.",
    "Op de Dag dat Allah alle Boodschappers zal verzamelen en hen dan zal zeggen: “Wat was het dat (men) jullie heeft geantwoord?” Zullen zij zeggen: “Wij hebben er geen kennis van, waarlijk, alleen U bent de Alwetende van het verborgene.”",
    "(Gedenk) dat Allah zal zeggen: “O ‘Isa, zoon van Maryam! Gedenk Mijn (veelzijdige)\" gunsten aan jou en jouw moeder, toen Ik jou met de Heilge Geest (Djibriel) heb versterkt en ondersteund, zodat jij in de wieg als baby tot de mensen kon spreken, maar ook als volwassene. En (gedenk) toen Ik je het Schrift en de Wijsheid en de Thora (van Mozes) en de Indjiel (als openbaring) onderwees. En (gedenk) toen je (door de Joden werd uitgedaagd) om een kleipop (in de vorm) van een vogel te maken, met Mijn toestemming. Vervolgens blies je daarin en het werd een (levende) vogel, met Mijn toestemming. En (gedenk) toen je de blinden en de melaatsen genas, met Mijn toestemming. En (gedenk) toen je de doden (tot leven wekte en hen uit hun graven) deed herrijzen, met Mijn toestemming. En (gedenk) toen Ik de Kinderen van Israël (die jou van het leven wilden beroven) bij jou vandaan hield, (enkel) omdat je tot hen kwam met duidelijke Bewijzen. En de ongelovigen onder hen zeiden: “Dit is niets anders dan duidelijke tovenarij.”",
    "En toen Ik in de harten van de metgezellen het geloof in Mij en Mijn Boodschapper plaatste, zeiden zij: “Wij geloven. En wij getuigen dat wij moslims zijn.”",
    "(Gedenk) toen de metgezellen zeiden: “O, Isa, zoon van Maryam! Kan jou Heer voor ons een gedekte tafel (met voedsel) neerzenden uit de hemel?” Isa zei: “Vrees Allah, als jullie waarlijk gelovigen zijn.”",
    "Zij zeiden: “Wij wensen daarvan te eten om sterker in het geloof te zijn en te weten dat jij ons inderdaad de Waarheid verteld hebt en dat wijzelf getuigen zijn.”",
    "Isa, de zoon van Maryam zei: “O Allah, onze Heer! Zendt uit de hemel voor ons een gedekte tafel – opdat er voor de eerste tot en met de laatste van ons – een plechtig feest is, als een Teken van U; en geef ons onderhoud, want U bent de Beste \"van de Onderhouders.",
    "Allah zei: “Ik zal het naar jullie sturen, maar als één van jullie hierna ongelovig is, zal Ik hem straffen met een bestraffing die Ik op niemand van de wereldwezens heb toegepast.",
    "En (gedenk) toen Allah zei: “O, Isa, zoon van Maryam! Heb jij tegen de mensen gezegd: “Aanbidt mij en mijn moeder als twee goden naast Allah?” Hij (Isa) zei: “Verheerlijkt zij U! Het is niet aan mij om te zeggen waartop ik geen recht heb. Als ik zo iets gezegd had, dan zou U dat zeker geweten hebben. U weet wat in mijn binnenste is, terwijl ik niet weet wat in U is, waarlijk, U en alleen U bent de Alwetende van alles wat verborgen en onzichtbaar is.",
    "Ik heb hen niet anders gezegd, behalve wat U mij bevolen heeft te zeggen: “Aanbidt Allah, mijn Heer en jullie Heer.” En ik was een getuige van hen, terwijl ik onder hen verbleef, maar toen U mij tot U nam, werd U de Waker over hen, en U bent Getuige van alle zaken.",
    "Als U hen straft, zijn zij Uw dienaren. En als U hen vergeeft, waarlijk U en alleen U bent de Almachtige, de Alwijze.",
    "Allah zei: “Dit is de Dag waarop de waarachtigen (in hun geloof) van hun waarachtigheid zullen profiteren (van de geneugten in de eeuwige Tuinen): voor hen zijn de Tuinen waar rivieren onderdoor stromen – zij zullen daarin voor altijd verblijven. Allah is tevreden over hun (verrichte daden) en zij over Hem (vanwege de Paradijslijke beloningen). Dat is het grote succes.",
    "Aan Allah behoort het Koninkrijk van de hemelen en de aarde en alles wat daarin is. En Hij is tot alle zaken in staat.",
    "Alle lofprijzing en dank is aan Allah, Die de hemelen en de aarde heeft geschapen, en de duisternis en het licht heeft voortgebracht. Maar degenen die ongelovig zijn, stellen anderen gelijk aan hun Heer.",
    "Hij is Degene Die jullie uit klei heeft geschapen en vervolgens een bepaalde tijd (voor de doden) heeft vastgesteld. En een bepaalde tijd is er bij Hem (voor de opwekking). Toch twijfelen jullie.",
    "En Hij is Allah in de hemelen en op aarde. Hij weet wat jullie verbergen en wat jullie openbaar maken en Hij weet wat jullie verdienen (goed of slecht).",
    "En nooit is een Teken tot hen gekomen van de Tekenen van hun Heer, of zij hebben zich daarvan afgewend.",
    "Voorwaar, zij hebben de Waarheid verworpen toen het tot hen kwam, maar zij zullen de werkelijkheid, die zij bespotten, leren kennen.",
    "Hebben zij niet gezien hoeveel generaties vόόr hen Wij vernietigd hebben, gemeenschappen die Wij op aarde macht gegeven hadden, macht die Wij jullie niet gegeven hebben. En voor wie Wij uit de hemel regen uitgegoten hebben en die Wij rivieren die onder hen door stroomden brachten. Toch hebben Wij hen voor hun zonden vernietigd en deden hen na andere generaties opstaan.",
    "En zelfs als Wij tot jou (O Mohammed) een Boodschap, geschreven op papier hadden gestuurd, zodat zij het met hun handen konden aanraken, zouden de ongelovigen gezegd hebben: “Dit is niets anders dan duidelijke toverij.”",
    "En zij zeggen: “Waarom is er geen Engel tot hem naar beneden gestuurd? Als Wij een Engel naar beneden hadden gestuurd, dan zou de zaak meteen beklonken zijn en zou hen geen uitstel gegund zijn.",
    "En als Wij een Engel aan hem hadden toegewezen, dan zouden Wij hem zeker tot een man gemaakt hebben, en Wij zouden zeker verwarring gesticht hebben over een zaak die al verwarrend genoeg is.",
    "En voorwaar, vόόr jou zijn er veel Boodschappers bespot, maar hun spotters waren omringd met alles waarover zij spotten.",
    "Zeg: “Reis over land en zie wat het einde is van degenen die de Waarheid verwierpen.”",
    "Zeg: “Aan wie behoort dat alles wat in de hemelen en op aarde is?” Zeg: “Aan Allah. Hij heeft Zichzelf de Genade voorgeschreven. Voorwaar, Hij zal jullie op de dag der opstanding, waarover geen twijfel bestaat, verzamelen. Degenen die zichzelf vernietigen, zullen niet geloven.",
    "En aan Hem behoort alles wat er in de nacht en in de dag bestaat, en Hij is de Alhorende, Alwetende.",
    "Zeg (O Mohammed): “Zal ik als beschermer een ander dan Allah, de Schepper van de hemelen en de aarde nemen? En Hij is het Die voedt maar niet gevoed wordt.” Zeg: “Waarlijk, het is mij bevolen de eerste te zijn die zich onderwerpt.” (aan Allah) En jij, wees niet degene behorend tot de afgodenaanbidders.",
    "Zeg: “Ik vrees, als ik mijn Heer ongehoorzaam ben, de bestraffing op de Machtige Dag.”",
    "Van wie op die Dag zo’n bestraffing is afgewend, (daarvoor zal Allah) zeker genade hebben. En dat is een duidelijk succes.",
    "Indien Allah jou met een kwetsuur treft, dan kan niemand het verwijderen behalve Hij, en indien Hij jou met iets goeds treft: Hij is in staat om alles te doen.",
    "En Hij is de Oppermachtige over Zijn dienaren, en Hij is de Alwijze de Alwetende.",
    "Zeg: ”Wat is de grootste zaak in de getuigenis?” Zeg: “Allah is getuige tussen jullie en mij; deze Koran is aan mij geopenbaard, dat ik jullie en wie hij bereikt daarmee kan waarschuwen. Kunnen jullie echt getuigen dat er naast Allah nog anderen goden zijn? Zeg: “Nee (dat) getuig ik niet.” Zeg: “Voorwaar, Hij is de enige God. En waarlijk, ik ben onschuldig aan datgene wat jullie als deelgenoten in aanbidding aan Allah toekennen.",
    "Degenen aan wie Wij het Boek hebben gegeven erkennen hem als een Boodschapper van Allah, zoals zij hun eigen zonen erkennen. Degenen die zichzelf vernietigen geloven niet.",
    "En wie maakt meer fouten dan degenen die leugens over Allah verzint, of Zijn Tekenen verwerpt? Waarlijk, de onrechtvaardigen zullen nooit slagen.",
    "En op de Dag wanneer Wij hen allen zullen verzamelen, zullen Wij tegen degenen die deelgenoten in de aanbidding (met Ons) toekennen zeggen: “Waar zijn jullie deelgenoten die jullie aan Ons hebben toegekend?”",
    "Er zal dan geen andere verontschuldiging (over zijn) voor hen dan te zeggen: “Bij Allah, onze Heer, wij waren niet degenen die deelgenoten aan Allah in de aanbidding toekenden.”",
    "Zie hoe zij tegen zichzelf liegen en afgedwaald zijn van wat zij plachten te verzinnen.",
    "En onder hen zijn er een paar die naar jou luisteren, maar Wij hebben sluiers over hun harten gelegd, zodat zij het (de Koran) niet begrijpen, en doofheid in hun oren. En indien zij alle Tekenen zien, zullen zij daarin niet geloven; tot het punt dat wanneer zij naar jou toekomen om te redetwisten, de ongelovigen zeggen: “Dit zijn niets anders dan verhaaltjes van oude mensen.”",
    "En\" zij verbieden het en zij keren zich er van af, maar zij vernietigen niets anders dan zichzelf, toch bemerken zij het niet.",
    "Als jij maar kon zien, wanneer zij bij het Hellevuur worden gehouden! Zij zullen zeggen: “Werden wij maar teruggebracht! Dan zouden wij de Tekenen van onze Heer niet ontkennen en wij zouden tot de gelovigen behoren!”",
    "Nee, het is hen duidelijk geworden wat zij hiervoor verborgen hebben. Maar als zij zouden terugkeren, dan zouden zij zeker terugkeren naar datgene wat hen verboden was. En zij zijn waarlijk leugenaars.",
    "En zij zeggen: “Er is geen niets dan ons leven van deze wereld en wij zullen nooit herrezen worden.”",
    "Als jij maar kon zien wanneer zij voor hun Heer gebracht worden! Hij zal zeggen: “Is dit (opstanding en de verrekening) niet de Waarheid?” Zij zullen zeggen: “Ja, bij onze Heer!” Hij zal dan zeggen: “Proeven jullie dan de bestraffing, want jullie geloofden niet.”",
    "Degenen die hun ontmoeting met Allah ontkennen zijn zeker de verliezers, totdat opeens het Uur over hen komt en zij zeggen: “Wee ons voor wat wij (in onze levens) veronachtzaamden” terwijl zij de lasten op hun ruggen zullen dragen; en slecht zijn de lasten die zij dragen!",
    "En het leven van deze wereld is niets anders dan spel en vermaak. Het huis in het Hiernamaals is beter voor degenen die godvrezend zijn. Willen jullie dat dan niet begrijpen?",
    "Wij kennen beslist (O Mohammed) de droefheid die hun woorden bij jou veroorzaken; jij bent het niet die zij ontkennen, maar het zijn de Verzen van Allah die de onrechtvaardigen ontkennen.",
    "Waarlijk, (vele) Boodschappers vόόr jou werden ontkend. Maar met geduld droegen zij de ontkenning, en zij werden gekwetst tot Onze Hulp hen bereikte. En niemand kan de Woorden van Allah veranderen. Zeker, het nieuws van de Boodschappers heeft jou bereikt.",
    "En als hun afkeer moeilijk voor jou is: als je in staat bent om een tunnel in de grond of een ladder in de lucht te maken, zodat je hun een Teken kan geven. En als Allah het gewild had, had Hij hen allen onder de ware Leiding kunnen verzamelen. Behoor daarom niet tot de onwetenden.",
    "Alleen degenen die luisteren zullen gehoorzamen. En Allah zal de doden laten verrijzen en Dan zullen zij tot Hem terugkeren.",
    "En zij zeggen: “Waarom wordt er geenTeken van zijn Heer voor hem naar beneden gestuurd?” Zeg: “Allah is zeker in staat om een Teken te sturen, maar de meesten van hen weten niet.”",
    "Er is geen bewegend schepsel op aarde, noch een vogel die op zijn vleugels vliegt, of het behoort tot een gemeenschap zoals die van jullie. We hebben niets uit het (alomvattende) Boek (nl. Al-Lawh Al-Mahfoodh) weggelaten. Dan zullen zij tot hun Heer verzameld worden.",
    "Degenen die Onze Tekenen verwerpen zijn doof en dom in de duisternissen, Allah laat dwalen wie Hij wil, en Hij plaatst op het rechte Pad wie Hij wil.",
    "Zeg (O Mohammed): “Vertel mij, als Allah’s bestraffing jou treft, of het Uur jou treft, zou je dan iemand anders dan Allah roepen, indien jullie waarachtigen zijn!”",
    "Nee! Alleen Hem roepen jullie en Hij zal dat (ongemak), waarvoor jullie Hem roepen, verwijderen, indien Hij dat wil. En jullie zouden vergeten wat voor deelgenoten jullie aan Hem hebben toegekend!",
    "Waarlijk, Wij hebben aan vele volkeren vόόr jou (Boodschappers) gestuurd. En Wij hebben hen met buitengewone armoede en met rampen getroffen, zodat zij in nederigheid moge geloven.",
    "En waarom zijn zij, toen Onze bestraffing hen bereikte, \"niet nederig geworden? Maar hun harten werden verhard en Satan maakte dat wat zij deden, prachtig voor hen leek.",
    "Toen zij dus (de waarschuwing) vergaten, openden Wij voor hen de deuren naar alle (plezierige) zaken, totdat zij midden in het vermaak wat hun gegeven werd, Wij hen plotseling de bestraffing gaven. Zij werden in de vernietiging getrokken met diepe spijt en berouw.",
    "Dus de wortels van de mensen die zondigden, werden afgesneden. En alle lofprijzingen en dank zijn voor Allah, de Heer der Werelden.",
    "Zeg (O Mohammed): “Vertel mij, indien Allah jullie gehoor en gezicht zou wegnemen en jullie harten verzegelde, welke god anders dan Allah, zou jullie die terug geven?” Zie hoe vaak Wij de Tekenen hebben uitgelegd, toch keren zij zich ervan af.",
    "Zeg: “Vertel mij als de bestraffing van Allah tot jullie komt, plotseling of openlijk (tijdens de nacht)? Zal er iemand anders vernietigd worden behalve de onrechtvaardigen?”",
    "En Wij hebben de Boodschappers slechts gestuurd als brengers van goede berichten en als waarschuwers. Dus iedereen die gelooft en goede daden verricht:voor hem is er geen angst en zij zullen niet treuren.",
    "Maar degenen die Onze Tekenen verwerpen: hen treft de bestraffing wegens de zware zonden die zij plachten te begaan.",
    "Zeg: “Ik vertel jullie niet dat er bij mij schatten van Allah zijn, en niet dat ik het verborgene ken; noch vertel ik jullie dat ik een Engel ben. Ik volg slechts wat aan mij geopenbaard wordt.” Zeg: “Zijn de blinden en de zienden gelijk? Willen jullie dan niet nadenken?”",
    "En waarschuw daarmee degenen die vrezen dat zij voor hun Heer verzameld zullen worden: er is voor hen naast Hem geen Beschermer noch Bemiddelaar. Hopelijk zullen zij Allah vrezen.",
    "En verdijf niet degenen die in de ochtend en de middag hun Heer aanroepen en naar Zijn aangezicht zoeken. In niets ben jij verantwoordelijk voor hen, en zij zijn in niets verantwoordelijk voor jou, verdrijf jij hen, dan behoor je tot de onrechtvaardigen.",
    "En zo hebben Wij sommigen van hen met anderen beproefd, opdat zij zouden zeggen: “Zijn het deze die Allah begunstigd heeft onder ons? Weet Allah niet het beste wie de dankbaren zijn?",
    "Wanneer degenen die in Onze Tekenen geloven tot jou komen, zeg dan: “vrede zij met jullie” Jullie Heer heeft Zichzelf de Genade voorgeschreven. Indien één van jullie in onwetendheid iets kwaad doet en daarna berouw toont en goede daden verricht, dan is Hij zeker de Vergevingsgezinde, de Genadevolle.”",
    "En daarom leggen Wij de Tekenen in detail uit, zodat de weg van de misdadigers duidelijk wordt.",
    "Zeg: “Mij is verboden om degenen te aanbidden die jullie naast Allah aanroepen.” Zeg: “Ik zal jullie zelfingenomen wensen niet volgen, ik zou dan dwalen en ik zou niet tot de rechtgeleiden behoren.”",
    "Zeg (O Mohammed): “Ik berust mij op een duidelijk bewijs van mijn Heer, maar jullie ontkennen. Ik heb geen macht over wat jullie willen verhaasten. Het besluit ligt uitsluitend bij Allah, Hij verklaart de Waarheid en Hij is de beste Rechter.”",
    "Zeg: “Als ik dat had, waar jullie ongeduldig om vragen dan zou de zaak meteen tussen ons beklonken zijn, maar Allah kent de onrechtvaardigen het beste.”",
    "En bij Hem zijn de sleutels van het onzichtbare, niemand kent die behalve Hij. Hij weet wat er op het land is en in de zee; er valt nog geen blad of Hij weet ervan. Er is geen graankorrel in de duisternissen van de aarde, noch iets\" vers of droogs of het is in een duidelijke verklaring genoteerd.",
    "Hij is het die jullie zielen in de nacht neemt en kennis heeft over alles wat jullie gedurende de dag hebben gedaan. En Hij (wekt) jullie weer, zodat een vastgestelde periode vervuld kan worden, aan het einde daarvan keren jullie tot Hem terug. Dan zal Hij jullie vertellen wat jullie plachten te doen.",
    "Hij is de Onbedwingbare, Verheven boven Zijn dienaren, en Hij stelt Wakers (Engelen) over jullie, totdat de dood één van jullie benadert, Onze boodschappers nemen zijn ziel en zij veronachtzamen nooit hun plicht.",
    "Dan keren zij tot Allah terug, hun ware Meester, de Rechtvaardige Heer. Zeker, Hij is de Beoordeelaar en Hij is (het snelst in de verrekening.",
    "Zeg: “Wie redt jullie uit de duisternis van het land en de zee, wanneer jullie Hem in nederigheid en in stilte aanroepen: “Als Hij ons maar van dit gevaar redt, dan zullen Wij waarlijk dankbaar zijn.”",
    "(O Mohammed) zeg: “Het is Allah die jullie van deze (gevaren) redt en van alle moeilijkheden. En toch aanbidden jullie anderen naast Allah?”",
    "Zeg: “Hij heeft de macht om de bestraffing voor jullie van boven of van onder jullie voeten te sturen, of jullie te bedekken met verwarring in de partijstrijd en jullie het geweld te laten proeven van elkaar.” Zie hoe Wij de Tekenen hebben uitgelegd. Hopelijk zullen zij het begrijpen.",
    "Maar jouw mensen hebben het ontkend, hoewel het de Waarheid is. Zeg: “Ik ben voor jullie zaken niet verantwoordelijk.”",
    "Voor elk bericht is er een bepaalde tijd en jullie zullen het te weten komen.",
    "En als jij merkt dat zij Onze Verzen bespotten, keer je dan van hen af (door niet bij hen te blijven zitten) totdat zij een ander onderwerp aansnijden. En als Sjaitaan jou \"het doet vergeten maar daarna de gedachtenis hieraan jou te binnen schiet: blijf dan niet in het gezelschap van de ‘daalimoen’ (de polytheïsten en onrechtplegers).",
    "Degenen die Allah gehoorzaam zijn en het slechte vermijden zijn in geen geval verantwoordelijk voor hen maar hun plicht is hen eraan te herinneren. Hopelijk zullen zij (Allah) vrezen.",
    "En laat degenen met rust die hun godsdienst tot spel en vermaak nemen. Het wereldse leven misleidt hen. Maar vermaan met (de Koran) opdat niemand weggevaagd wordt door wat zij verrichten: hij zal voor zichzelf geen beschermer of bemiddelaar naast Allah vinden. En al zou hij iedere losprijs aanbieden: het wordt niet van hem aanvaard. Zij zijn degenen die zichzelf wegvagen door wat zij verrichten. Voor hen zal kokend water te drinken zijn en een pijnlijke bestraffing, omdat zij ongelovig waren.",
    "Zeg: “Zullen wij anderen naast Allah aanroepen, dat ons niet baat en ons niet schaadt en zullen wij op onze schreden terugkeren nadat Allah ons geleid heeft? Zoals degene die door de Satans op aarde verdwaasd weggelokt is, terwijl hij metgezellen heeft die hem tot de Leiding oproepen (zeggende): “Kom tot ons”. Zeg: “Waarlijk, Allah’s Leiding is de enige Leiding, en ons is bevolen ons te onderwerpen aan de Heer der Werelden.”",
    "En onderhoudt het gebed en wees gehoorzaam aan Allah en vrees Hem en Hij is het tot Wie jullie verzameld zullen worden.",
    "En Hij is het die de hemelen en de aarde in Waarheid heeft geschapen en op de dag zal Hij zeggen: “Wees,” en het is. Zijn Woord is de Waarheid. Hem behoort de heerschappij op de Dag waarop op de trompet geblazen wordt. Alwetend van het onzichtbare en het zichtbare. Hij is de Alwijze. Welbewust (van alle dingen).",
    "En\" (gedenk) toen Ibrahim tegen zijn vader Azhar zei: “Neem je afgodsbeelden tot goden? Waarlijk, Ik zie dat jij en je volk een grote fout maken.”",
    "Dus hebben Wij Ibrahim het koninkrijk der hemelen en aarde laten zien, zodat hij één van degenen is die met zekerheid geloofd heeft.",
    "Toen de nacht hem met duisternis bedekte, zag hij een ster. Hij zei: “Dit is mijn Heer.” Maar toen het onderging, zei hij: “Ik houd niet van wat ondergaat.”",
    "Toen hij de maan op zag komen, zei hij: “Dit is mijn Heer.” Maar toen hij onderging zei hij: “Tenzij mijn Heer mij leidt, zal ik zeker onder het dwalende volk verkeren.”",
    "Toen hij de zon op zag komen, zei hij: “Dit is mijn Heer. Deze is groter.” Maar toen zij onderging, zei hij: “O, mijn volk! Ik ben waarlijk vrij van alles wat jullie als deelgenoten aan Allah toevoegen.”",
    "Waarlijk, ik heb mijn aangezicht gewend tot Hem Die de hemelen en de aarde heeft geschapen, als ‘hanif’ en ik behoor niet tot degenen die anderen naast Allah aanbidden.”",
    "Zijn mensen redetwisten met hem. Hij zei: “Redetwisten jullie met mij over Allah, terwijl Hij mij heeft geleid? Ik vrees degenen die jullie aan Allah toekennen in aanbidding niet (niets kan mij gebeuren), behalve wanneer mijn Heer (Allah) iets wil. Mijn Heer omvat in Zijn kennis alle dingen. Kunnen jullie dat niet herinneren?",
    "En hoe moet ik degenen die jullie aan Allah in aanbidding toekennen vrezen, terwijl jullie niet vrezen Allah deelgenoten toe te kennen waartoe Hij jullie geen bewijs gezonden heeft? (Dus) welke van de twee partijen heeft meer recht op zekerheid? Als jullie maar wisten.”",
    "Het zijn degenen die geloven en hun geloof niet met het verkeerde verwarren, voor hen (alleen) is er veiligheid en zij zijn de rechtgeleiden.",
    "\"En dat was Ons bewijs wat Wij Ibrahim tegen zijn mensen gaven. Wij verheven die Wij willen in graden. Zeker, jullie Heer is Alwijs, Alwetend.",
    "En Wij gaven hem Isaac en Yacob, ieder van hen leidden Wij, en ervόόr leidden Wij Noah en onder zijn nageslacht Dawoed, Soeleiman, Yob, Yoesoef, Mozes en Haaron. Dus Wij belonen de weldoeners.",
    "En Zachariah en Yahya en Isa en Ilias: ieder van hen was rechtvaardig.",
    "En Ismael en Elisha en Yoenah en Loeth: allen hebben Wij boven de wereldbewoners bevoorrecht.",
    "En ook een aantal van hun voorouders en nageslacht en hun broeders, Wij hebben hen uitverkoren en Wij hebben hen op het rechte Pad geleid.",
    "Dit is de Leiding van Allah, waarmee Hij van Zijn dienaren leidt wie Hij wil. Maar als zij in de aanbidding tot Allah deelgenoten hebben toegekend, dan hebben zij geen nut van al hun daden.",
    "Dat zijn degenen die Wij het Boek, de Oordeelskracht en het Profeetschap hebben gegeven. Maar als zij daarin niet geloven: waarlijk, Wij vertouwen het toe aan een volk dat er niet ongelovig aan is.",
    "Dat zijn degenen die Allah geleid heeft. Volg dus hun leiding. Zeg: “Ik vraag jullie hiervoor geen beloning. Het is slechts een geheugensteun voor de werelden.",
    "Zij hebben Allah niet beoordeeld met het oordeel waar Allah recht op heeft, toen zij zeiden: “Allah heeft aan geen enkel mens iets neergezonden.” Zeg (O Mohammed): “Wie zond de Schrift dan neer die Mozes als licht en als Leiding voor de mensen heeft gebracht? Jullie maken er perkament van om te laten zien, maar jullie verbergen er veel van. Er wordt jullie geleerd wat jullie niet geleerd was, noch jullie vaderen.” Zeg: Allah (heeft het neergezonden).” Laat hen zich dan vermaken met hun ijdele praat.",
    "En dit (de Koran) is een gezegend Boek wat Wij neergezonden hebben, (de openbaringen) bevestigend die daarvoor gekomen zijn, zodat jullie de moeder der steden (Mekka) kunnen waarschuwen en allen die daar rondom heen zijn. Degenen die in het Hiernamaals geloven, geloven erin. En zij worden voortdurend in hun gebeden begeleid.",
    "En wie kan onrechtvaardiger zijn dan degene die een leugen over Allah bedenkt, of zegt: “Ik heb inspiratie gekregen, terwijl hij helemaal geen inspiratie over iets heeft gekregen; en degene die zegt: “Ik zal openbaren wat Allah geopenbaard heeft.” En als je kon zien wanneer de onrechtvaardigen in doodsangst verkeren als de Engelen naar hun handen rijken (zeggende): “Lever jullie zielen af; vandaag worden jullie beloond met de bestraffing van de schande vanwege wat jullie aan onwaarheid over Allah plachten te zeggen en vanwege wat jullie van Zijn Verzen hoogmoedig plachten te verwerpen.”",
    "En waarlijk, jullie komen één voor één tot Ons, zoals Wij jullie de eerste keer hebben geschapen. En jullie hebben al hetgeen waarvan Wij jullie voorzien hebben, achtergelaten. En Wij zien jullie bemiddelaars, waarvan jullie beweerden dat zij deelgenoten van Allah waren, niet bij jullie. Nu zijn alle verbanden tussen jullie en hen afgesneden en alles wat jullie beweerden is verdwenen.",
    "Waarlijk! Het is Allah Die ervoor zorgt dat het zaadje en de pit zich splijt en uitbot. Hij brengt de levenden uit de doden voort en Hij is het die de dood uit de levenden voortbrengt. Zo is Allah, hoe kunnen jullie dus van de Waarheid wegdwalen?",
    "(Hij is de) Kliever van de dageraad. Hij heeft de nacht als rust aangewezen en de zon en de maan voor het berekenen (van de tijd). Zo is \"de meting van de Almachtige, de Alwetende.",
    "Hij is het Die sterren voor jullie heeft uitgezet, opdat jullie door de duisternissen van het land en de zee geleid worden. Wij hebben Onze Tekenen uitgelegd aan een volk dat weet.",
    "Hij is Degene Die jullie van één enkel persoon geschapen heeft en jullie een verblijfplaats heeft gegeven en een bewaarplaats. Voorwaar, Wij hebben Onze Tekenen uitgelegd aan een volk dat begrijpt.",
    "Hij is Degene Die de regen uit de hemel stuurt en Wij laten daarmee allerlei soorten plantengroei uit voortkomen, waaruit Wij groente laten voortkomen, en waaruit Wij volle aren voortbrengen. En uit de dadelpalm en zijn bloemschede komen trossen dadels voort, laag en dichtbij hangend, en tuinen met druiven, olijven en granaatappels, van gelijke en ongelijke soort. Kijk naar hun fruit als zij dat beginnen te dragen en de rijpheid daarvan. Waarlijk! In deze zaken zijn Tekenen voor de mensen die geloven.",
    "Toch kennen zij de Djinn als deelgenoot aan Allah toe in de aanbidding, hoewel Hij hen geschapen heeft en zij kennen Hem valselijk, zonder kennis, zonen en dochters toe. Verheerlijkt is Hij! En verheven boven (alles) wat zij Hem toekennen.",
    "Hij is de Schepper van de hemelen en de aarde. Hoe kan Hij kinderen hebben, wanneer Hij geen echtgenote heeft? Hij schiep alle zaken en Hij is de Alwetende van alles.",
    "Dat is Allah! Jullie Heer! Er is geen god naast Hem, de Schepper van alle zaken. Aanbidt Hem dus (alleen), en Hij is over alle zaken Toezichthouder.",
    "Geen blik kan Hem bereiken. Maar Hij bereikt de blik (van iedereen). En Hij is de Zachtmoedige, de Alwetende.",
    "Waarlijk, bewijzen zijn tot jullie gekomen van jullie Heer, dus iedereen die ziet, zal dat doen (ten bate van) hemzelf en iedereen die zichzelf verblindt zal dat ten koste van zichzelf doen en ik (Mohammed) ben geen hoeder over jullie.",
    "Wij hebben de Verzen verschillende malen uitgelegd, opdat zij zeggen: “Jij hebt (dit van iemand) geleerd.” En opdat Wij het verduidelijken aan een volk dat weet.",
    "Volg (O Mohammed) hetgeen jou van jouw Heer geopenbaard wordt; Er is geen god dan Hij. En keer je af van de veelgodenaanbidders.",
    "Als Allah het gewild had, dat zouden zij geen deelgenoten in de aanbidding naast Hem hebben genomen. En Wij hebben jou niet als hoeder over hen gemaakt, noch ben jij ingesteld om hun zaken te regelen.",
    "En beledig niet degenen die zij naast Allah aanbidden, opdat zij Allah niet valselijk beschuldigen zonder kennis. Wij hebben de eigen daden van de mensen oprecht laten lijken; dan is hun terugkeer tot hun Heer en Hij zal hen vertellen wat zij gedaan hebben.",
    "En zij leggen de plechtigste eden bij Allah af, dat indien er een Teken tot hen zou komen, zij zeker daarin zullen geloven. Zeg: “Tekenen zijn slechts bij Allah. En wat zal jullie doen weten, dat als er eenmaal (een Teken tot hen) kwam, zij niet zouden geloven.”",
    "En Wij zullen hun harten en hun ogen (van de leiding) wegdraaien, want zij weigerden vanaf het eerste moment daarin te geloven, en Wij zullen hen in hun overtreding blind laten ronddwalen. ۞"
  ]
}