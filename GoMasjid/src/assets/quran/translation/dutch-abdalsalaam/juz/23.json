{
  "meta": {
    "id": 235,
    "name": "Malak Faris Abdalsalaam",
    "translator_name": "Malak Faris Abdalsalaam",
    "slug": "dutch-abdalsalaam",
    "language_name": "dutch"
  },
  "verses": [
    "En waarom zou ik niet Hem aanbidden Die mij heeft geschapen? En tot hem worden jullie teruggekeerd.",
    "Hoe zou ik dan naast Hem goden kunnen nemen? Als de Barmhartige voor mij tegenspoed zou wensen, dan zou hun bemiddeling mij niets baten en mij niet redden.",
    "Dan voorwaar, zal ik in een duidelijke dwaling verkeren.",
    "Waarlijk! Ik geloof in jullie Heer, luister daarom!”",
    "Er werd gezegd: “Ga het paradijs binnen.” Hij zei: “Ik wou dat mijn volk het wist!",
    "Dat mijn Heer mij heeft vergeven en mij tot één van de geëerden heeft gemaakt!” ۞",
    "En Wij hebben na hem geen leger (van Engelen) uit de hemel naar zijn volk gestuurd, en Wij zonden hen niet.",
    "Er was slechts één enkele kreet en zie! Zij waren stil.",
    "Helaas voor de mensheid! Er komt geen Boodschapper tot hen, of zij drijven de spot met hem.",
    "Hebben zij niet gezien hoeveel generaties Wij vóór hen vernietigd hebben? Waarlijk, zij zullen niet tot hen terugkeren.",
    "En ieder van hen zal voor Ons gebracht worden.",
    "En een Teken voor hen is de dode aarde die Wij tot leven doen komen en waaruit Wij graan voortbrengen, waarvan zij eten.",
    "En Wij hebben daarin tuinen van dadelpalmen en druivenstruiken gemaakt en Wij hebben ervoor gezorgd dat waterbronnen daarin stromen.",
    "Opdat zij van haar vruchten eten, en van wat hun handen hebben verricht. Zullen zij dan niet danken?",
    "Heilig is Degene Die alle soorten geschapen heeft die de aarde voortbrengt en uit henzelf en van wat zij niet weten.",
    "En een Teken voor hen is de nacht, waarvan Wij de dag onttrekken, dan bevinden zij zich in de\" duisternis.",
    "En de zon vaart haar eigen afgebakende koers voor een (vastgestelde) termijn. Dat is het besluit van de Almachtige, de Alwetende.",
    "En Wij hebben voor de maan standen bepaald, zodat zij terugkeert als een oude sikkeltje van een dadeltros.",
    "Het is niet mogelijk dat de zon de maan bereikt en de nacht kan de dag niet inhalen. Allen bewegen in een kringloop.",
    "En een Teken voor hen is het dat Wij hun nageslacht in een volgeladen schip hebben gedreven.",
    "En Wij hebben voor hen hetzelfde als dat geschapen zodat zij daarop rijden.",
    "En als Wij willen, doen Wij hen verdrinken en er zal voor hen geen helper zijn, noch zullen zij gered worden.",
    "Tenzij het een genade van Ons is en als een gunst voor een vastgestelde tijd.",
    "En toen er tegen hen gezegd werd: “Hoedt u voor wat vόόr jullie is en wat achter jullie is, hopelijk zullen jullie begenadigd worden.”",
    "En nooit kwam er een Teken van de Tekenen van hun Heer tot hen, of zij keerden zich daarvan af.",
    "En toen er (door de armen onder de sahaabah) tegen hen gezegd werd: “Geef uit van datgene waarmee Allah jullie heeft voorzien,” zeiden de ongelovigen (al spottend) tegen de gelovigen: “Zullen wij degenen voeden die Allah had kunnen voeden, indien Hij dat wenste?” (Als jullie overtuigd zijn van deze uitspraak), weet dan dat jullie in een duidelijke dwaling verkeren.”",
    "En zij zeiden: “Wanneer zal deze belofte vervuld worden als jullie waarachtig zijn?”",
    "Zij wachten slechts op een plotselinge straf die hen zal overkomen terwijl zij nog aan het redetwisten zijn.",
    "Dan kunnen zij elkaar niet raadplegen noch kunnen zij naar hun familie terugkeren.",
    "En er wordt op de trompet geblazen, daarop snellen zij uit de graven naar hun Heer.",
    "Zij zeggen: “Wee voor ons! Wie heeft ons uit onze slaapplaats doen herrijzen? Dit is wat de Barmhartige heeft beloofd, en de Boodschappers hebben de waarheid gesproken!”",
    "Het zal maar één enkele kreet zijn, zie dus! Zij zullen allen voor Ons worden gebracht!",
    "Deze Dag zal niemand het minste onrecht worden aangedaan en jullie zullen slechts worden beloond voor wat jullie plachten te doen.",
    "Waarlijk, de bewoners van het Paradijs zullen op die Dag bezig zijn met prettige dingen.",
    "Zij en hun vrouwen zullen zich in de schaduwen bevinden, op rustbanken leunend.",
    "Zij zullen daar (alle soorten fruit) hebben en alles wat zij verlangen.",
    "(Er wordt hen gezegd:) “Vrede zij met u.” Een woord van een Meest Barmhartige Heer.",
    "“Ga op deze Dag (van de gelovigen) weg, O jullie misdadigers!”",
    "Heb Ik jullie, O kinderen van Adam, niet bevolen om de Sheitan niet te dienen? Waarlijk, hij is een duidelijke vijand voor jullie.",
    "En aanbidt Mij. Dat is het rechte Pad.",
    "En voorwaar, hij heeft een groot gedeelte van jullie misleidt. Begrepen jullie het dan niet?",
    "Dit is de Hel waarvoor jullie gewaarschuwd zijn.",
    "Ga haar op deze Dag binnen wegens wat jullie plachten niet te geloven.",
    "Deze Dag zullen Wij hun monden verzegelen en hun handen zullen tot Ons spreken, en hun benen zullen getuigen over wat zij plachten te verrichten.",
    "En als het Onze wil was geweest, dan hadden Wij zeker het gezichtsvermogen uitgewist van hun ogen, waarna zij een wedloop naar het Pad zouden houden, maar hoe zouden zij dan kunnen zien?",
    "En als het Onze wil was geweest, zouden Wij hen op hun plaatsen doen verstijven. Dan zouden zij niet in staat zijn om vooruit te komen, noch zouden zij kunnen \"terugkeren.",
    "En degene die Wij een lang leven geven, doen Wij degeneren in zijn schepping (waarmee zwakheid, dementie en afhankelijkheid gepaard gaan). Zullen (de ontkenners) hun gezond verstand dan niet gebruiken (in gehoorzaamheid aan Allah)?",
    "En Wij hebben hem (Mohammed) de dichtkunst niet onderwezen en het past hem niet. Dit is slechts een Waarschuwing en een duidelijke Koran.",
    "Opdat hij de levenden waarschuwt en opdat het Woord (van bestraffing) voor de ongelovigen bewaarheid wordt.",
    "Zien zij dan niet, dat onder wat Onze Handen voor hen hebben geschapen, het vee is, zodat zij daarvan de eigenaren zijn?",
    "En Wij hebben het voor hen onderworpen, sommigen berijden zij ervan en sommigen eten zij.",
    "En zij hebben voordeel van hen, en een (bron van) drinken, zullen zij dan niet dankbaar zijn?",
    "En zij hebben naast Allah goden aangenomen, hopende dat zij door hen geholpen worden.",
    "Zij kunnen hen niet helpen, maar zij zullen als een groep voortgebracht worden tegen degenen die hen aanbaden.",
    "En laat hun spraak jou dan niet bedroeven. Waarlijk, Wij weten wat zij verbergen en wat zij openlijk doen.",
    "Ziet de mens dan niet dat Wij hem uit een druppel (mannelijk zaad) hebben geschapen? En toch is hij een redetwister!",
    "En (hierover) gaf hij Ons een gelijkenis terwijl hij de schepping van zichzelf over het hoofd zag. (Met een bot in de hand) vraagt hij: “Wie doet de beenderen tot leven komen, terwijl ze gruis zijn?”",
    "Zeg: “Hij zal hen doen herleven zoals Hij hen de eerste keer heeft geschapen! En Hij is Alwetend over de gehele schepping!",
    "Hij is Degene Die voor jullie van de groene boom vuur heeft gemaakt, waarna jullie er een vuur mee ontsteken.”",
    "Is Hij, Die de hemelen en de aarde heeft geschapen niet in staat om iets te scheppen wat daaraan gelijk is? Zeker wel! Want voorwaar, Hij is de Schepper, de Alwetende.",
    "Waarlijk, als Hij zich voorgenomen heeft iets (te scheppen) dan luidt Zijn bevel slechts: “Wees!” en het is.",
    "Heilig is Degene in Wiens Hand de soevereiniteit over alle zaken bevindt. En tot Hem zullen jullie (uiteindelijk) allen terugkeren.",
    "Bij hen die in rijen geordend zijn (de Engelen).",
    "Bij hen die de wolken op een goede manier voortdrijven.",
    "Bij hen die het Boek (de Koran) voordragen.",
    "Waarlijk, jullie God is zeker Eén.",
    "De Heer van de hemelen en de aarde en alles wat daar tussen is, en de Heer van de plaatsen van zonsopgang.",
    "Waarlijk! Wij hebben de nabije hemel met sterren versierd.",
    "En (die zijn er) als bescherming tegen alle opstandige duivels.",
    "Zij kunnen niet luisteren bij de hogere groep (de Engelen) want zij worden van alle kanten bekogeld.",
    "Als verworpenen en voor hen is er een voortdurende bestraffing.",
    "Maar hij die steelsgewijze opvangt, hem achtervolgt een heldere vlam.",
    "Vraag hen (de ongelovigen) dan of zij moeilijker zijn te scheppen, dan andere (dingen) die Wij hebben geschapen. Waarlijk, Wij hebben hen uit plakkerige klei geschapen.",
    "Nee, jij verwondert je zelfs als zij (de door jou gebrachte Boodschap) bespotten.",
    "En wanneer zij vermaand worden besteden zij daar geen aandacht aan.",
    "En als zij een Teken van Allah zien, dan bespotten zij het.",
    "En zij zeggen: “Dit is niets anders dan duidelijke toverkunst!",
    "Als wij dood zijn en tot stof en beenderen vergaan zijn, zullen wij (dan) werkelijk herrijzen?",
    "En ook onze oude voorvaderen?”",
    "Zeg:: “Ja, en jullie zullen vernederd zijn.”",
    "Er zal dan slechts één enkele roep zijn en zie, zij zullen staren!",
    "Zij zullen zeggen: “Wee ons! Dit is de Dag der Opstanding!”",
    "Dit is de Dag des Oordeels die jullie ontkenden.",
    "(Tot de Engelen wordt gezegd:) “Verzamel degenen die zondigden en hun gelijken en wat zij plachten te aanbidden.",
    "Naast Allah. Leidt hen dan naar de weg van het laaiende Vuur.",
    "Maar houdt hen tegen, waarlijk, zij moeten ondervraagd worden.”",
    "(Er zal aan hen gevraagd worden:) “Wat scheelt jullie? Waarom helpen jullie elkaar niet?”",
    "Op die Dag zullen zij zich zelfs overgeven.",
    "En zij zullen zich tot elkaar keren en elkaar ondervragen.",
    "Zij (de volgelingen) zullen zeggen: “Jullie zijn van de rechterkant tot ons gekomen.”",
    "Zij (de leiders) zullen antwoorden: “Jullie waren zelfs geen gelovigen.",
    "En wij hadden geen gezag over jullie. Maar jullie waren mensen die overtraden.",
    "Nu heeft het woord van onze Heer zich dus tegen ons gerechtvaardigd, zodat wij zeker proeven.",
    "Wij lieten jullie dus dwalen omdat wij zelf dwaalden.”",
    "Dan waarlijk, op die Dag zullen zij (allen) in de bestraffing delen.",
    "Zeker, zo behandelen Wij de misdadigers.",
    "Waarlijk, toen er tegen hen gezegd werd: “Er is geen god dan Allah,” toen waren zij hoogmoedig.",
    "En (zij) zeggen: “Gaan wij onze goden uitbannen vanwege een krankzinnige dichter?”",
    "Nee! Hij (Mohammed) is met de Waarheid gekomen en hij bevestigt de Boodschappers.",
    "Waarlijk, jullie zullen een pijnlijke bestraffing gaan proeven.",
    "En jullie zal niets vergolden worden behalve datgene wat jullie plachten te doen.",
    "Behalve de uitverkoren dienaren van Allah.",
    "Voor hen zal er een bekende voorziening zijn. (het Paradijs)",
    "Zij zullen vruchten ontvangen en geëerd worden.",
    "In de Tuinen der Vreugde.",
    "Op rustbanken tegenover elkaar.",
    "Zij zullen een beker aan elkaar doorgeven (met drank) uit een stromende bron.",
    "Wit, verrukkelijk voor de drinkers.",
    "Deze drank kent geen beneveling en zij worden er niet dronken van.",
    "En bij hen zullen kuise vrouwen zijn, hun blikken weerhoudend met mooie ogen.",
    "Rein, alsof zij zorgvuldig bewaarde eieren waren.",
    "Dan keren zij zich tot elkaar, elkaar vragend.",
    "Een spreker van hen zal zeggen: “Waarlijk, ik had een metgezel,”",
    "Die zei: “Verkeren jullie onder degenen die geloven?",
    "Als wij dan sterven en tot stof en beenderen geworden zijn, zullen wij dan echt (herrijzen) om de beloning of de bestraffing te ontvangen?”",
    "Hij zei (tegen de anderen in het Paradijs) : “Hebben jullie (dit) gezen?”",
    "Toen keek hij en zag hem te midden van het Vuur.",
    "Hij zei: “Bij Allah! Jij hebt mij bijna vernietigd.",
    "Als het niet door de genade van mijn Heer kwam, zou ik zeker onder degenen verkeren die naar (de Hel) gebracht werden.”",
    "Sterven wij dan niet?",
    "Naast ons eerste sterven? En zullen wij niet gestraft worden?”",
    "Waarlijk, dit is een geweldig succes!",
    "Hiervoor werken de arbeiders.",
    "Is dit een beter ontvangst, of de Zaqqoemboom (in de Hel)?",
    "Waarlijk, Wij hebben het als een beproeving voor de onrechtvaardigen gemaakt.",
    "Waarlijk, het is een boom die wortelt in de bodem van het Hellevuur.",
    "De uitgroeisels ervan zijn zoals (lelijke) duivelskoppen.",
    "Waarlijk, zij zullen daarvan eten en hun buiken mee vullen.",
    "Bovendien zullen zij kokend water te drinken krijgen.",
    "Dan daarna, waarlijk, zullen zij naar het laaiende vuur van de Hel terugkeren.",
    "Waarlijk, zij vonden inderdaad hun voorvaders in dwaling.",
    "Dus haasten zij zich (ook) in hun voetstappen!",
    "En voorwaar, vόόr hen dwaalden de meesten van de ouderen.",
    "En voorwaar, Wij stuurden onder hen waarschuwers.",
    "Zie dus (O Mohammed) wat het einde is van degenen die gewaarschuwd werden.",
    "Behalve de uitverkoren dienaren van Allah.",
    "En voorwaar, Noah riep Ons aan en Wij waren de Beste van degenen die (het verzoek) beantwoorden.",
    "En Wij redden hem en zijn familie van de grote ramp.",
    "En zijn nakomelingen, hen maakten Wij tot overlevenden.",
    "En Wij lieten voor hem (een goede herinnering) achter onder de komende generaties van latere tijd.",
    "Vrede zij met Noah in de werelden!",
    "Waarlijk, zo belonen Wij de weldoeners.",
    "Waarlijk, hij is één van Onze gelovende dienaren.",
    "Toen verdronken Wij de anderen.",
    "En waarlijk, onder degenen die zijn weg volgden was Ibrahim.",
    "(Gedenk) Toen hij met een zuiver hart tot zijn Heer kwam.",
    "Toen hij tegen zijn vader en zijn volk zei: “Wat is dat wat jullie aanbidden?",
    "Kiezen jullie andere goden dan Allah?",
    "Wat stellen jullie je dan voor over de Heer der Werelden?”",
    "Toen ving hij de glans van de sterren op.",
    "En hij zei: “Waarlijk, ik ben ziek.”",
    "Dus keerden zij zich van hem af, en verlieten (hem).",
    "Toen wendde hij zich tot hun goden en zei: “Eten jullie (dit voedsel) niet?",
    "Wat scheelt jullie dat jullie niet spreken?”",
    "Toen keerde hij zich tot hen en sloeg (hen) met (zijn) rechterhand.",
    "Toen kwamen zij (de veelgodenaanbidders) zich naar hem toe haasten.",
    "Hij zei: “Aanbidden jullie dat wat jullie (zelf) hebben uitgehouwen?”",
    "Terwijl Allah jullie en jullie handwerk heeft geschapen!”",
    "Zij zeiden: “Maak een brandstapel voor hem en gooi hem in het laaiende vuur!”",
    "Zo smeedden zij een plan tegen hem, maar Wij maakten hen tot de laagsten.",
    "En hij zei (toen hun pogingen waren mislukt): “Waarlijk, ik ga naar mijn Heer. Hij zal mij leiden!",
    "Mijn Heer! Geef mij (nageslacht) van de rechtvaardigen.”",
    "Dus gaven Wij hem het goede nieuws van een verdraagzame jongen (Isma’il).",
    "En toen hij oud genoeg was om zijn vader te helpen zei hij (Ibrahim): “O mijn zoon! Ik heb in een droom gezien dat ik jou zal offeren, wat denk jij daarvan!” Hij zei: “O mijn vader! Doe wat jou bevolen is. Als Allah het wil, zul jij mij onder de geduldigen vinden.”",
    "Toen zij zich allebei (aan Allah) onderworpen hadden en hij hem knielend op zijn voorhoofd had neergelegd.",
    "Toen Wij riepen naar hem: “O Ibrahim!",
    "Jij hebt de droom vervuld!” Waarlijk! Zo belonen Wij de weldoeners.”",
    "Waarlijk, dat was zeker een duidelijke beproeving.",
    "En Wij gaven hem ter vervanging een groot offerdier.",
    "En Wij lieten aan hem (een goede herinnering) onder de generaties in latere tijden.",
    "Vrede zij met Ibrahim!",
    "Zo belonen Wij zeker de weldoeners.",
    "Waarlijk hij was één van Onze gelovende dienaren.",
    "En Wij gaven hem het goede nieuws over (de geboorte van) Isaac, als een Profeet van de rechtvaardigen.",
    "Wij zegenden hem en Isaac. En onder hun nakomelingen zijn er die goed doen en sommigen doen hen zelf duidelijk onrecht aan.",
    "En voorwaar, Wij gaven Onze gunsten aan Mozes en Haaron.",
    "En Wij redden hen en hun volk van de grote ramp.",
    "En Wij hielpen hen, zodat zij de overwinnaars werden.",
    "En Wij gaven hen een duidelijk Boek.",
    "En Wij leidden hen op het rechte Pad.",
    "En Wij maakten voor hen (hun goede naam) blijvend onder de lateren.",
    "Vrede zij met Mozes en Haaron!",
    "Zo belonen Wij zeker de weldoeners.",
    "Waarlijk! Zij behoren tot Onze gelovende dienaren.",
    "En waarlijk, Ilyas behoort zeker tot de Boodschappers.",
    "(Gedenk) Toen hij tegen zijn volk zei: “Vrezen jullie Allah niet?",
    "Roepen jullie Ba’l aan en verzaken jullie de Beste der Scheppers?",
    "Allah is jullie Heer en de Heer van jullie voorvaderen.”",
    "Maar zij ontkenden hem dus zullen zij zeker (naar de bestraffing) worden gebracht.",
    "Behalve de uitverkoren dienaren van Allah.",
    "En Wij lieten aan hem (een goede herinnering) onder de generaties in latere tijden.",
    "Vrede zij met Ilyas.",
    "Waarlijk, zo belonen Wij de weldoeners.",
    "Waarlijk, hij behoort tot Onze gelovende dienaren.",
    "En waarlijk, Loeth was één van de Boodschappers.",
    "(Gedenk) Toen Wij hem en zijn familie allen redden.",
    "Behalve zijn vrouw, die onder degenen was die achterbleven.",
    "Toen vernietigden Wij de rest.",
    "Waarlijk, jullie gaan zeker in de ochtend aan hen (de ruїnes van hun steden) voorbij.",
    "En ook in de nacht; zullen jullie dan niet nadenken?",
    "En waarlijk, Yoenoes was één van de Boodschappers.",
    "(Gedenk)Toen hij naar het geladen schip rende.",
    "Toen lootte hij (om een plaats erop) en hij behoorde daarop tot de verliezers.",
    "Toen slokte een vis hem op en hij verweet zichzelf.",
    "En als hij niet onder degenen was geweest die Allah verheerlijkten.",
    "Dan zou hij zeker in zijn buik zijn gebleven tot de Dag der Opstanding.",
    "Maar Wij wierpen hem op de naakte kust, terwijl hij ziek was.",
    "En Wij lieten een pompoen over hem groeien.",
    "En Wij stuurden hem (als Boodschapper) naar honderdduizend (mensen) of meer.",
    "Daarop geloofden zij; dus gaven Wij hen een korte tijd vermaak.",
    "Vraag hen (de ongelovigen), of voor jouw Heer de dochters zijn en voor hen de zonen.",
    "Of hebben Wij de Engelen vrouwelijk geschapen terwijl zij getuigden?",
    "Waarlijk, het is van hun leugens dat zij zeggen:",
    "“Allah heeft kinderen verwekt.” En waarlijk, zij zijn leugenaars!",
    "Heeft Hij (dan) dochters verkozen boven zonen?",
    "Wat scheelt jullie? Hoe beoordelen jullie?",
    "Zullen jullie je dan niet herinneren?",
    "Of beschikken jullie over een duidelijk bewijs?",
    "Breng dan jullie boek, als jullie waarachtigen zijn!",
    "En zij (de polytheïsten) hebben tussen Hem (Allah) en de Djinn een verwantschap verzonnen, maar de Djinn (die dit verzonnen) weten goed dat zij hun opwachting zullen maken (bij de Hel).",
    "Verheven is Allah, boven wat zij Hem toeschrijven (aan ouderschap).",
    "Behalve Allah’s oprechte dienaren, zuiver in hun (monotheïstische) aanbidding.",
    "Dus waarlijk, jullie en wat jullie aanbidden.",
    "Jullie kunnen niemand tegen (het plan van) Hem doen dwalen.",
    "Behalve degenen die voorbestemd zijn om in de Hel te branden!",
    "(De Engelen zeggen:) ”Er is niemand van ons of er is voor hem een bekende plaats.",
    "Waarlijk wij, wij zijn zeker degenen die in rijen staan.",
    "Waarlijk wij, wij zijn degenen die verheerlijken.”",
    "En voorwaar, de (heidense Arabieren) zeiden:",
    "“Als wij een vermaning hadden gehad zoals de ouderen.",
    "Zouden wij zeker tot de uitverkoren dienaren van Allah behoren.”",
    "Maar zij geloofden niet in hem (de Koran) daarom zullen zij het weten.",
    "En waarlijk, Ons woord is voorafgegaan aan Onze gezonden dienaren.",
    "Voorwaar, zij zijn het die geholpen zullen worden.",
    "Voorwaar, zij zijn Onze legers die echt de overwinnaars zullen zijn.",
    "Keer je (O Mohammed) dus korte tijd van hen (de gelovigen) af.",
    "En kijk naar hen, zij zullen spoedig (de gevolgen) zien!",
    "Proberen zij Onze bestraffing te bespoedigen?",
    "Maar wanneer deze op hun land nederdaalt zal de dag slecht zijn voor degenen die werden gewaarschuwd.",
    "Keer je dus een korte tijd van hen af.",
    "En kijk, spoedig zullen zij (de bestraffing) zien.",
    "Heilig is jouw Heer, de Heer van Roem en Macht, boven wat zij toeschrijven.",
    "En vrede zij met de gezondenen.",
    "En alle lofprijzingen en dankbetuigingen zijn voor Allah, de Heer der Werelden.",
    "Shād. Bij de Koran, bezitter van eer.",
    "Maar degenen die ongelovig zijn verkeren in een valse trots en tegenstand.",
    "Hoeveel generaties vόόr hen hebben Wij niet vernietigd? Zij schreeuwden het uit toen er voor ontkomen geen tijd meer was.",
    "En zij (de Arabische heidenen) verbaasden zich dat er een waarschuwer uit hun midden tot hen was gekomen! En de ongelovigen zeiden: “Dit is een tovenaar, een leugenaar.",
    "Hij heeft (alle) goden in één god veranderd. Waarlijk, dit is iets vreemds!”",
    "En de leiders onder hen gingen weg (zeggend): “Ga door en blijf standvastig met jullie goden! Waarlijk, dit (van Mohammed) is iets (dat tegen jullie) is ontworpen!",
    "Wij hebben hierover niets gehoord in de laatste godsdienst. Dit is niets anders dan een verzinsel!”",
    "Is aan hem uit Ons midden de Vermaning neergezonden? Nee, maar zij verkeren in twijfel over Mijn Vermaning. Nee, maar zij hebben (Mijn) bestraffing nog niet geproefd!",
    "Of hebben zij de schatten van de genade van jouw Heer, de Almachtige, de Ware Gever?",
    "Of behoort het koninkrijk van de hemelen en de aarde en alles wat daar tussen is hen toe? Als dat het geval is laten zij dan hun middelen vermeerderen.",
    "Zij zijn daar niets anders dan het verslagen leger van de bondgenoten.",
    "Vόόr hen loochenden het volk van Noah; en (het volk van)‘Ad en Farao, de man met de staken.",
    "En de Thamoed en het volk van Loeth en de bewoners van het woud; dat waren de bondgenoten.",
    "Allen verloochenden de Boodschappers, daarom was Mijn bestraffing gerechtvaardigd.",
    "En het wachten is slechts op een enkele kreet, die geen onderbreking kent.",
    "Zij zeggen: “Onze Heer! Bespoedig voor ons, ons verslag van goede en slechte daden vóór de Dag van de Afrekening!”",
    "Wees geduldig met wat zij zeggen en gedenk Onze dienaar Dawoed, de bezitter van kracht. Waarlijk, hij is de meest berouwtonende.",
    "Waarlijk, Wij maakten de bergen dienstbaar, die met hem de Glorie van Allah prezen in de avond en in de ochtend.",
    "En ook de verzamelde vogels; allen wenden zich voortdurend tot Hem. (Allah).",
    "Wij versterkten zijn koninkrijk en gaven de hem de wijsheid en de beslissende uitspraken.",
    "En heeft jou het bericht van de tegenstanders bereikt? Toen zij over de muur klommen in (zijn) gebedsplaats.",
    "Toen zij bij Dawoed binnenkwamen, was hij doodsbang voor hen, zij zeiden: “Vrees niet! Wij zijn twee mannen die het met elkaar oneens zijn, de één heeft de ander kwaad gedaan, oordeel daarom tussen ons in waarheid en wijk niet af en leidt ons op het rechte Pad.",
    "Waarlijk, deze broeder van mij heeft negenennegentig ooien, terwijl ik slechts één ooi heb, en hij zegt: “Geef het aan mij, en hij heeft mij in de spraak overweldigd.”",
    "(Dawoed) zei: “Hij heeft jou onrecht aangedaan door jou ooi te eisen als aanvulling op zijn ooien. En waarlijk, vele genoten onderdrukken de ander, behalve degenen die geloven en goede daden verrichten en zij zijn slechts weinigen.” En Dawoed vermoedde dat Wij hem op de proef stelden, waarop hij zijn Heer om vergeving smeekte. En hij knielde neer en keerde zich in berouw (tot Allah).",
    "Toen vergaven Wij hem dat en waarlijk, voor hem was de nabijheid van Ons en een goede plaats in de terugkeer.",
    "O Dawoed! Waarlijk! Wij hebben jou als een opvolger op aarde geplaatst, oordeel dus in Waarheid tussen de mensen en volg niet de begeerte, want die zal je van het Pad van Allah doen afdwalen. Waarlijk! Degenen die afdwalen van het Pad van Allah (zullen) een zware bestraffing krijgen omdat zij de Dag van de Afrekening vergaten.",
    "En Wij hebben de hemel en de aarde en alles wat daartussen is niet voor niets geschapen. Dat is een vermoeden van degenen die ongelovig zijn. Wee degenen die de Hel ontkennen.",
    "Zullen Wij dan degenen die geloven en goede daden verrichten (gelijk) behandelen als degenen die verderf zaaien op aarde? Of zullen Wij de godvrezenden zoals de losbandigen behandelen?",
    "(Dit is) een gezegend Boek dat Wij aan jou hebben neergezonden, zodat zij over haar verzen kunnen nadenken en dat de mensen van begrip het mogen onthouden.",
    "En aan Dawoed gaven Wij Soeleiman. Wat (een) uitmuntende dienaar! Waarlijk, hij is de meest berouwtonende.",
    "(Gedenk) Toen er voor hem in de namiddag goed getrainde paarden getoond werden van het zuiverste ras.",
    "En hij zei: \"\"Ik houd van goede dingen vanwege de gedachtenis aan mijn Heer.\"\" Tot zij (de paarden) onzichtbaar werden door de zonsondergang.",
    "Toen zei hij “ Breng hen naar mij terug.” Toen liet hij zijn hand over hun benen en hun halzen gaan.",
    "En voorwaar, Wij hebben Soeleiman beproefd en op zijn troon zetten Wij een zielloos lichaam. Maar hij keerde terug tot Allah in gehoorzaamheid en berouw.",
    "Hij zei: “Mijn Heer! Vergeef mij en schenk mij een koninkrijk dat niemand na mij ooit zal bezitten. Waarlijk, U bent Degene Die geeft.”",
    "Dus hebben Wij de wind aan hem onderworpen, die zachtjes en gewillig blies op (Soeleiman’s) bevel, waarheen hij wilde.",
    "En ook de duivelse Djinn, allen waren (vakkundige) bouwers en (parel)duikers.",
    "En ook andere (duivels), (waarvan de handen aan de nek werden) vastgebonden met (zware) ketenen.",
    "Dit is Ons geschenk, geef (het) dan weg of houd (het) achter, zonder afrekening.",
    "En waarlijk, voor hem is er bij Ons zeker (Onze) nabijheid en de beste plaats van terugkeer.",
    "En gedenk Onze dienaar Ajoeb, toen hij zijn Heer (smartelijk) aanriep: “Waarlijk, Sjaitaan heeft mij schade en leed berokkend.”",
    "(Allah antwoordde:) “Stamp met je voet op de grond (waarop er spontaan een bron uit de grond ontsproot). Dit is (water) om je mee te wassen en af te koelen, en (ook) om van te drinken.”",
    "En Wij gaven hem zijn familie (terug), en nog eens zoveel met hen, als een genade van Ons en een Overdenking voor degenen die begrijpen.",
    "(Allah zei tegen Ajoeb:) “En neem een bundel dun gras in je hand en sla daarmee (je vrouw) en verbreek je eed niet.“ Waarlijk! Wij hebben hem geduldig bevonden. Wat een uitmuntende dienaar! Waarlijk, hij is de meest berouwtonende.",
    "En gedenk Onze dienaren: Ibrahim, Isaac en Yacoeb, (allen) bezitters van kracht en inzicht.",
    "Waarlijk, Wij hebben hen uitverkoren ten behoeve van hun (gedachtenis) van het Hiernamaals.",
    "En zij zijn in Ons aangezicht de uitverkorenen en de besten!",
    "En gedenk Ismaël, Elisha en Dhoel Kifl, allen behoren tot de besten.",
    "Dit is een overdenking, en waarlijk, voor degenen die godvrezend zijn, is er een goede terugkeer.",
    "De eeuwige Tuinen van ‘Adn (het Paradijs) wiens deuren voor hen geopend zijn.",
    "Daarin zullen zij rusten, daarin zullen zij om overvloedig fruit en drank vragen.",
    "En naast hen zijn kuise vrouwen met ingetogen blikken, gelijk in leeftijd.",
    "Dit is wat jullie beloofd is op de Dag van de Afrekening!",
    "Waarlijk, dit is Onze voorziening die nooit zal eindigen.",
    "Zo is het. Maar voor de overtreders is er zeker de slechtste plaats van terugkeer.",
    "De Hel! Waar zij zullen binnentreden en dat is (zeker) een slechte rustplaats!",
    "Zo is het. Laat hen het dan proeven, een kokende vloeistof en een zwarte ijskoude vloeistof.",
    "En andere bestraffingen die soortgelijk zijn.",
    "Dit is een groep die samen met jullie binnenstroomt, er is geen welkom voor hen! Waarlijk, zij zullen in het vuur branden!",
    "Zij (hun volgelingen zullen) zeggen: “Er is geen welkom voor jullie! Jullie zijn het die dit over ons hebben gebracht.” Een kwade plaats is het hier dus om te verblijven.",
    "Zij zullen zeggen: “Onze Heer! Wie ons dit ook gebracht heeft, geef hem een dubbele bestraffing in het Vuur!”",
    "En zij zullen zeggen: “Wat scheelt ons dat wij geen mensen zien die wij onder de slechte indeelden?",
    "Hebben wij hen als onderwerp van onze bespotting genomen, of waren (onze) ogen niet in staat hen te zien?”",
    "Waarlijk, het onderlinge redetwisten van de mensen van het vuur is de waarheid.",
    "Zeg: “Ik ben slechts een waarschuwer en er is geen god behalve Allah. De Ene, de Overweldiger.",
    "De Heer van de hemelen en de aarde en alles wat daar tussen is, de Almachtige, de Vergevingsgezinde.”",
    "Zeg: “Dat is groot nieuws.",
    "Waarvan jullie je afkeren!",
    "Ik heb geen kennis van de leiders van het hoge, wanneer zij redetwisten.",
    "Het is aan mij\" geopenbaard, dat ik slechts een duidelijke waarschuwer ben.”",
    "(Gedenk) toen jullie Heer tegen de Engelen zei: “”Waarlijk, Ik schep de mens uit aarde.",
    "En wanneer Ik hem heb gevormd en hem van Mijn geest heb ingeademd, werp je dan in gehoorzaamheid voor hem neder.”",
    "Dus knielden de Engelen allemaal neer.",
    "Behalve Iblies, hij was trots en was één van de ongelovigen.",
    "(Allah) zei: “”O Iblies! Wat weerhoudt je om voor degene die Ik met Mijn beide handen geschapen heb, neer te knielen? Ben jij te trots of ben jij één van hen die hoog verheven is?”",
    "(Iblies) zei: “Ik ben beter dan hij, U heeft mij uit vuur geschapen en U schiep hem van aarde.”",
    "(Allah) zei: “Ga hier (het Paradijs) dan weg, want waarlijk, jij bent een vervloekte.",
    "En waarlijk! Mijn vloek rust over jou tot de Dag der Vergelding.”",
    "(Iblies) zei: “Mijn Heer! Geef mij uitstel tot de Dag dat de (doden) herrezen zullen worden.”",
    "(Allah) zei: “Waarlijk! Jij bent één van degenen die uitstel krijgen.",
    "Tot de Dag van de aangewezen tijd.”",
    "Hij (Iblies) zei: “Bij Uw macht, dan zal ik ze zeker allen (proberen te) misleiden.",
    "Behalve Uw (gelovige) dienaren die oprecht in hun aanbidding zijn.”",
    "(Allah) zei: “De waarheid, en Ik spreek de waarheid.",
    "Dat Ik de Hel met jou (Iblies) en degenen van de mensheid die jou volgen, tezamen zal vullen.”",
    "Zeg (O Mohammed): “Ik vraag hier geen beloning voor van jullie, noch behoor ik tot de degenen die wat verzinnem.",
    "Het (de Koran) is slechts een Overdenking voor de werelden.",
    "En over een tijd zullen jullie zeker weten wat zijn boodschap was.”",
    "De openbaring van dit Boek is van Allah, de Almachtige, de Alwijze.",
    "Waarlijk, Wij hebben het Boek aan jou (O Mohammed) in Waarheid neergezonden; aanbidt dus (alleen) Allah, Hem zuiver aanbiddend.",
    "Weet dat Allah de zuivere aanbidding toekomt. En degenen die helpers naast Hem nemen (zeggen): “Wij aanbidden hen alleen maar zodat zij ons nader tot Allah kunnen brengen.” Waarlijk, Allah zal tussen hen oordelen over datgene waarover zij van mening verschillen. Waarlijk, Allah leidt de leugenaar en de ongelovigen niet.",
    "Als Allah een zoon zou wensen te nemen, dan zou Hij kiezen wat Hij wilde van wat Hij geschapen heeft. Maar verheerlijkt is Hij! Hij is Allah, de Ene, de Overweldiger.",
    "Hij heeft de hemelen en de aarde met Waarheid geschapen. Hij laat de nacht in de dag overgaan en laat de dag in de nacht overgaan. En Hij heeft de zon en de maan onderworpen; ieder beweegt voor een vastgestelde periode. Waarlijk, Hij is de Almachtige, de Vergevingsgezinde.",
    "Hij heeft jullie (allen) uit één enkele ziel geschapen, daarna heeft Hij uit hen echtgenoten geschapen. En Hij heeft voor jullie van het vee acht paren neergezonden. Hij heeft jullie in de baarmoeders van jullie moeders geschapen, schepping na schepping in drie sluiers van duisternis. Dat is Allah, jullie Heer. Aan Hem is het Koninkrijk. Geen god is er dan Hij. Hoe kunnen jullie je dan afkeren?",
    "Als jullie ongelovig zijn, dan waarlijk, heeft Allah jullie niet nodig. Hij houdt niet van ondankbaarheid onder Zijn dienaren. En als jullie dankbaar zijn dan heeft Hij behagen in jullie. Geen lastdrager zal de last van een ander dragen. Daarna is tot jullie Heer jullie terugkeer. Dan zal Hij jullie vertellen wat jullie plachten te doen. Waarlijk, Hij is de Alwetende van wat zich in de harten bevindt.",
    "En als iets de mens kwetst, keert hij roepend tot zijn Heer in berouw, maar als Hij hem een gunst van Hemzelf geeft, dan vergeet hij waarom hij eerst geroepen heeft en kent hij Allah deelgenoten toe, zodat anderen van Zijn Pad worden afgeleid. Zeg (O Mohammed): “Geniet maar korte tijd van jullie ongeloof; waarlijk, jij bent (één) van de bewoners van het Vuur!”",
    "Is de gehoorzame die een gedeelte van de nacht, zich neerknielend en staand (in gebed doorbrengt), die het Hiernamaals vreest en die op de genade van zijn Heer hoopt (gelijk aan de ongelovigen)? Zeg: “Zijn degenen die weten gelijk aan de onwetenden?” Het zijn slechts de mensen van begrip die er lering uit trekken.",
    "Zeg: “O mijn dienaren die geloven, vrees jullie Heer. Voor degenen die het goede doen in deze wereld is er goedheid, en de aarde van Allah is uitgestrekt. Slechts degenen die geduldig zijn (tijdens het vasten, in gehoorzaamheid aan Allah en Zijn beproevingen), zullen hun beloning volledig ontvangen zonder berekening (in maten of eenheden.”",
    "Zeg: “Waarlijk, mij is bevolen om (alleen) Allah te aanbidden, Hem zuiver aanbiddend.",
    "En mij is bevolen om de eerste der moslims te zijn.”",
    "Zeg: “Waarlijk, ik ben bang voor de bestraffing op een grote Dag als ik ongehoorzaam ben aan mijn Heer.”",
    "Zeg: “Allah is het Die ik aanbid, Hem zuiver aanbiddend.",
    "Aanbidt dus naast Hem wat jullie willen.” Zeg: “De verliezers zijn zij die zichzelf en hun familie op de Dag der Opstanding verlies toebrengen. Waarlijk, dat zal een duidelijk verlies zijn!”",
    "Zij zullen bedekkingen van vuur boven hen hebben en bedekkingen (van vuur) beneden hen, hiermee beangstigt Allah Zijn dienaren: “O Mijn dienaren, vrees Mij hiervoor!”",
    "Degenen die het aanbidden van afgoden vermijden en zich tot Allah in berouw keren; voor hen is er goed nieuws. Verkondig het goede nieuws aan Mijn dienaren.",
    "Degenen die naar het woord luisteren en daarna het beste ervan volgen, dat zijn (degenen) die Allah geleid heeft en dat zijn de bezitters van verstand.",
    "Voor wie het woord van de bestraffing bewaarheid is, zou jij (O Mohammed) hij die in het vuur is, kunnen redden?",
    "Maar degenen die Allah vrezen en hun plichten tot hun Heer (Allah) vervullen, voor hen worden liefelijke kamers gebouwd, de ene boven de ander, waaronder rivieren stromen. Als een belofte van Allah, en Allah breekt de belofte niet.",
    "Zien jullie niet dat Allah water uit de hemel naar beneden stuurt en het de aarde laat doordringen (en het naar boven laat komen) als bronnen? Vervolgens brengt Hij daar planten met verschillende kleuren mee voort, en daarna verdorren zij en zien jullie het geel worden, en dan laat Hij ze tot stof worden. Waarlijk, hierin is een Overdenking voor de mensen van begrip.",
    "Is dan hij, wiens hart Allah heeft verruimd voor de islam, zodat hij door het licht van Zijn Heer wordt geleid (gelijk aan iemand die geen moslim is)? Wee dus voor hen, wiens harten zich tegen de overdenking van Allah gehard hebben! Zij verkeren in duidelijke dwaling!",
    "Allah heeft het beste Woord neergezonden in een Boek, op elkaar lijkende, herhalende (gedeelten). De huid van degenen die hun Heer vrezen huivert erdoor. Daarna verzacht hun huid en hun hart zich door de overdenking van Allah. Dat is de Leiding van Allah. Hij leidt daarmee wie Hij wil. En wie Allah laat dwalen, voor hem is er geen leiding.",
    "Is dan hij, die zijn gezicht beschermt voor de slechte afstraffing op de Dag der Opstanding...(gelijk aan wiens gezicht beschermd wordt?) En tot de onrechtvaardigen wordt gezegd: “Proef wat jullie plachten te verrichten.”",
    "Degenen vόόr hen loochenden en dus kwam de bestraffing van alle kanten die zij niet vermoedden.",
    "Zo doet Allah hen de vernedering in het huidige leven proeven, maar groter is de bestraffing van het Hiernamaals, als zij dat maar wisten!",
    "En voorwaar, Wij hebben voor de mensen in deze Koran allerlei vergelijkingen gemaakt. Hopelijk zullen zij zich laten vermanen.",
    "Door een Arabische Koran, waarin geen afwijkingen voorkomen. Hopelijk zullen zij (Allah) vrezen.",
    "Allah geeft een vergelijking gemaakt van een dienaar die aan meerdere meesters behoort die met elkaar redetwisten, met een dienaar die aan slechts één meester behoort. Zijn deze twee gelijk? Alle lofprijzingen en dank zijn voor Allah! Maar de meesten van hen weten het niet.",
    "Waarlijk, jij zal sterven en waarlijk, zij zullen (ook) sterven.",
    "Daarna zullen jullie op de Dag der Opstanding bij jullie Heer met elkaar redetwisten. ۞"
  ]
}